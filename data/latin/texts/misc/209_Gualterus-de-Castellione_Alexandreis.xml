<?xml version="1.0" encoding="UTF-8"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Alexandreis</title>
              <author ref="http://viaf.org/viaf/100212859">Gualterus de Castellione<date>c.1135-c.1202</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1855</date>
              </publicationStmt>
          <seriesStmt>
           <title>Patrologia Latina, vol. 209</title>
           <idno>GuDeCa.Alexan</idno>
          </seriesStmt>
          <notesStmt>
  			<note></note>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc><p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p></projectDesc>
          <editorialDecl>
             <normalization><p>Classical Latin orthography</p></normalization>
          </editorialDecl>
      </encodingDesc>
 	  <profileDesc>
		<creation>
 		<date></date>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item></item>
		  <item></item>
	  	 </list>
  		</keywords>
  		<keywords scheme='genre'>
  		 <list>
   			<item></item>
  		</list>
  		</keywords>
  		<keywords scheme='period'>
 		 <list>
   			<item></item>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1 id="ad lect."><head>CANDIDO LECTORI SALUTEM.</head>
<p>En tibi, candide Lector, opus novum, ut sit antiquum, nusquam, quod sciam, editum, a multis
cupide inspectum et desideratum, non minus antiquitate quam eruditione venerabile. Auctor est quidam
Gualterus de Castellione: scripsit annis abhinc trecentis circiter, vir ut in poetica, sic in omni disciplinarum
genere, praecipue sanctarum litterarum cognitione instructissimus. Gesta Alexandri M. sic prosequitur,
ut et ingenii acumine, et judicii acrimonia cum veteribus illis, quos egregie aemulatur, in certamen venire
posse videatur; venustus totus et floridus, plenus succi, sententiis densus, et saepe seipsum velut
excedens, auream illam Q. Curtii brevitatem non solum imitatus, sed etiam assecutus. In hoc edendo
nactus sum exemplaria duo mss. vetusta, alterum ex bibliotheca celebris monasterii Montis Angelorum,
ordinis S. P. Benedicti, a R.<super>m</super>º ejusdem coenobii; eruditissimoque abbate mihi communicatum, alterum
vero ex nostra, id est S. Galli vetere armario depromptum, et glossa interlineari explicatum, quam et
prius illud exemplar, sed rariorem habet, prorsus ut persuadear in scholis hunc auctorem olim publice
praelectum fuisse: ut quod de Aristotelis philosophia conjuncta cum pomeridiana rhetoricorum exercitatione
traditur, id de Q. Curtio, et hoc auctore alternis in humanioribus explicato factum fuisse conjecturem.
Videtur id ex epitaphio, quod sibimet auctor concinnavit, haud obscure colligi posse. Ut tamen in
rebus humanis nihil est ex omni parte beatum, ita sunt in hoc opere quae displicere possint politioribus.
Equidem ut de iis taceam quae necessitas extorsit, uti sunt <hi>topographus, Mesopotamia, Jerusalem,</hi> etc.,
tantus auctor beneficio caesurae utitur forte nimis frequenter. Deinde Graecorum vocabulorum fuit negligentior,
ea pleraque cum praefectorum militarium sint, et ex Historia Curtii, Plutarchi, etc., petantur,
<pb n="0461"/>
mutarique citra rerum gestarum confusionem non potuerint, ne lector offenderetur, mutato charactere,
additoque asterisco notantur, mutatis solum propriis, quae secum errorem trahunt et quibus ne Curtius
utitur. Atque ut de voce <hi>Darius</hi> (cujus priorem utramque fere semper breviat), taceam, voces Graecae
multae sunt, quae ne dialecto salvari possunt, ut <hi>Symmachus, Nicanor,</hi> etc., quanquam quid Graecis non
licet? cum et Virgilius <hi>Orionem</hi> pro libitu variet. Erant et inusitata quaedam et obsoleta verba Latina,
pauca tamen, quorum loco, ne vestis splendida his quasi maculis fuscaretur, alia substitui, illis interim
in marginalia plerumque relatis, praeter ablativum, <hi>mediante,</hi> qua voce, quia saepe utitur, delectatus esse
videtur. Discrepabant insuper exemplaria non sola verborum trajectione, quae levis est, sed etiam diversitate,
ut ambo haberentur, omissis tamen erratis, in marginalia rejeci pleraque. Librariorum errores
graviores sane ita castigati, ne palam apparerent, facile istos ex mutato charactere conjiciet lector, non
enim verisimile tales illos, nisi forte aliquos ab auctore commissos, cum alioqui sibi contrarius seipsum
expugnaret. Dubia nonnulla cum se auctoritate etiam veterum tueantur, ut vox <hi>temulentus, Clytus</hi> quod
aeque per <hi>y</hi> scriptum reperitur, neminem offendent. Haec sunt quorum te, benevole lector, admonitum volui.
Vale, et fruere, interim, dum alia sequantur, meumque hunc de antiquitate in lucem protrahenda laborem
aequi bonique consule.</p>
</div1>

<div1 id="ep."><head>EPISTOLA AUCTORIS.</head>

<pb n="0463"/>
<p><pb n="0463A"/>Moris est usitati cum in auribus multitudinis aliquid
novi recitatur, solere turbam in diversa scindi
studia, et hunc quidem applaudere, et quod audit,
laude dignum praedicare; illum vero, seu ignorantia
ductum, seu livoris aculeo, vel odii fomite perversum,
etiam bene dictis detrahere, et versus bene
tornatos incudi reddendos censere. Et mirum est
humanum genus a prima sui natura, secundum
quam cuncta, quae fecit Deus, valde bona creata
sunt, ita esse depravatum, ut pronius sit ad condemnandum,
quam ad indulgendum, et facilius sit
ei ambigua depravare, quam in partem interpretari
meliorem. Hoc ego reveritus, diu te, o mea Alexandreis,
in mente habui semper supprimere, et opus
quinquennio laboratum, aut penitus delere, aut
<pb n="0463B"/>
certe, quoad viverem, in occulto sepelire. Tandem
apud me deliberatum est te in lucem esse proferendam,
ut demum auderes in publica venire monumenta.
Non enim arbitror meliorem me esse
Mantuano vate, cujus opera mortali ingenio altiora
carpsere obtrectantium linguae poetarum, ac mortuo
<pb n="0464A"/>
derogare praesumpserunt, quem, dum viveret
nemo potuit aequiparare mortalium. Sed et Hieronymus
noster, vir tam disertissimus quam Christianissimus,
qui in singulis praefationibus, suis aemulis
respondere consuevit, manifeste dat intelligi,
nullum apud auctores superesse securitatis locum,
cum virum tam nominatae auctoritatis pupugerit
stimulus aemulorum. In hoc autem lectores hujus
opusculi, si quis tamen hoc captus amore leget,
exoratos esse volo, ut si quid in hoc volumine
reprehensibile vel satira dignum invenerint, considerent
arcti temporis brevitatem, qua scripsimus,
et altitudinem materiae, quam nullus veterum poetarum,
teste Servio, ausus fuit aggredi perscribendam.
Et hoc habito respectu, discant saltem ex
<pb n="0464B"/>
dispensatione pleraque tolerari debere; quae si quis
stricto jure ageret, poterant de rigore justitiae condemnari.
Sed haec hactenus. Nunc autem quod instat
agamus, et ut facilius possit, quod quaesiverit quis,
invenire, totum opus per capitula distinguamus.</p>
</div1>

<div1 n="1"><head>LIBER PRIMUS.</head>

<div2 id="arg."><head>ARGUMENTUM LIBRI PRIMI.</head>

<pb n="0463"/>
<l> <hi>Primus Aristotelis imbutum nectare sacro</hi> </l>
<l> <hi>Scribit Alexandrum, sceptroque insignit et armis,</hi> </l>
<l> <hi>Cecropidas regi rursus confoederat, arces</hi> </l>
<l> <hi>Diruit Aonias, numerosa classe profundum</hi> </l>
<l> <hi>Intrat, et appellens Asiam de nave sagittat.</hi> </l>
<l> <hi>Parcendumque ratus, hostem sine Marte triumphat,</hi> </l>
<l> <hi>Elatusque animo sub sole jacentia regna</hi> </l>
<l> <hi>Jam sibi parta putat, Asiam de vertice montis</hi> </l>
<l> <hi>Inspicit, et patrias partitur civibus urbes,</hi> </l>
<l> <hi>Pergama miratur, et somnia visa retractat.</hi> </l>
</div2>

<div2 id="1-"><head>Vers. 1</head>

<l><pb n="0463C"/>Gesta ducis Macedum, totum digesta per orbem</l>
<l>Quam large dispersit opes, quo milite Porum</l>
<l>Vicerit et Darium, quo principe Graecia victrix</l>
<l>Risit, et a Persis rediere tributa Corinthum,</l>
<l><pb n="0464C"/>Musa refer: qui si senio non fractus inermi</l>
<l>Pollice fatorum, nostros vixisset in annos,</l>
<l>Caesareos nunquam loqueretur fama triumphos,</l>
<l>Totaque Romuleae squaleret gloria gentis,</l>
<l><pb n="0465A"/>Praeradiaret enim meriti fulgore caminus</l>
<l>Igniculis, solisque sui palleret in ortu</l>
<l>Lucifer, et tardi languerent plaustra Bootae.</l> 
<l>At tu cui major genuisse Britannia reges</l>
<l>Gaudet avos, Senonum quo praesule non minor urbi</l>
<l>Nupsit honor, quam cum Romam Senonensibus armis</l>
<l>Fregit, adepturus Tarpeiam Brennius arcem,</l>
<l>Si non exciret vigiles argenteus anser,</l>
<l>Quo tandem regimen cathedrae Rhemensis adepto</l>
<l>Duritiae nomen amisit bellica tellus,</l>
<l>Quem partu effusum gremio suscepit alendum</l>
<l>Philosophia suo, totumque Helicona propinans,</l>
<l>Doctrinae sacram patefecit pectoris aulam,</l>
<l>Excoctumque diu studii fornace, fugata</l>
<l><pb n="0465B"/>Rerum nube, dedit causas penetrare latentes,</l>
<l>Huc ades, et mecum pelago decurre patenti,</l>
<l>Funde sacros fontes, et crinibus imprime laurum,</l>
<l>Ascribique tibi nostram patiare camoenam.</l> 
<l rend="indent">Nondum prodierat naturae plena tenellis</l>
<l>Infruticans lanugo pilis, matrique parabat</l>
<l>Dissimiles proferre genas, cum pectore toto</l>
<l>Arma puer sitiens, Darium dare jura Pelasgis</l>
<l>Urbibus, imperiique jugo Patris arva prementem</l>
<l>Audit, et indignans, his vocibus exprimit iram:</l>
<l>Heu quam longa quies pueris! nunquamne licebit</l>
<l>Inter funereas acies mucrone corusco</l>
<l>Persarum damnare jugum, profugique tyranni</l>
<l>Cornipedem lentum celeri praevertere cursu,</l>
<l><pb n="0465C"/>Confusos turbare duces, puerumque leonis</l>
<l>Vexillo insignem, galeato vertice saltem</l>
<l>In bello simulare virum? verumne dracones</l>
<l>Alciden puerum comprensis faucibus olim</l>
<l>In cunis domuisse duos? ergo nisi magni</l>
<l>Nomen Aristotelis pueriles terreat annos,</l>
<l>Haud dubitem similes ordiri fortiter actus.</l> 
<l>Adde quod aetati <hi>florenti</hi> corpore parvo</l>
<l>Major inesse solet virtus, viridisque juventae</l>
<l>Ardua vis supplere moras, semperne putabor,</l>
<l>Nectanebi proles? aut degener arguar? absit!</l> 
<l>Haec ait, haec secum dubitanti corde perorat:</l>
<l>Qualiter Hyrcanis si forte leunculus arvis</l>
<l>Cornibus elatos videt ire ad pabula cervos,</l>
<l>Cui nondum totos descendit robur in armos,</l>
<l><pb n="0465D"/>Nec pede firmus adhuc, nec dentibus asper aduncis</l>
<l>Palpitat, et vacuum ferit improba lingua palatum,</l>
<l>Effunditque prius animo, quam dente cruorem,</l>
<l>Pigritiamque pedum redimit matura voluntas.</l> 
<l>Sic puer effrenus totus bacchatur in arma,</l>
<l>Invalidusque manu gerit alto corde leonem,</l>
<l>Et praeceps teneros audacia praevenit annos.</l> 
<l rend="indent">Forte macer, pallens, incompto crine magister</l>
<l>Nec facies studio male respondebat, apertis</l>
<l>Exierat thalamis, ubi nuper corpore toto</l>
<l>[Vers 72.] Perfecto logices, pugiles armarat elenchos.</l> 
<l><pb n="0466A"/>O quam difficile est studium non prodere vultu!</l> 
<l>Livida nocturnam sapiebant ora lucernam,</l>
<l>Seque maritabat tenui discrimine pellis</l>
<l>Ossibus in vultu, partesque effusa per omnes</l>
<l>Articulos manuum macies jejuna premebat;</l>
<l>Nulla repellebat a pelle parenthesis ossa:</l>
<l>Nam vehemens studii macie labor afficit artus,</l>
<l>Et molem carnis, et quod cibus educat extra,</l>
<l>Interior sibi sumit homo, fomenta laboris.</l> 
<l>Ergo ubi flammato vidit <hi>Juvenem ore minacem</hi>,</l>
<l>Accusabat enim occultam rubor igneus iram,</l>
<l>Flagitat, unde animus incanduit, unde doloris</l>
<l>Materiam traxit? quae tanta efferbuit ira?</l> 
<l>Ille sui reverens faciem monitoris, ocellos</l>
<l>Supplice dejecit vultu, pronusque sedentis</l>
<l><pb n="0466B"/>Affusus genibus, senium lugere parentis</l>
<l>Oppressum imperio Darii, patriamque jacentem</l>
<l>Conqueritur lacrymans, lacrymisque exaggerat iras,</l>
<l>Atque haec dicentem vigili bibit aure magistrum:</l>
<l rend="indent">Indue mente virum, Macedo puer, arma capesse:</l>
<l>Materiam virtutis habes, rem profer in actum:</l>
<l>Quoque modo id possis, aurem huc adverte, docebo.</l> 
<l>Consultor procerum, servos contemne bilingues,</l>
<l>Et nequam; nec quos humiles natura jacere</l>
<l>Praecipit, exalta; nam qui pluvialibus undis</l>
<l>Intumuit torrens, fluit acrior amne perenni:</l>
<l>Sic partis opibus, et honoris culmine, servus</l>
<l>In dominum surgens truculentior aspide surda</l>
<l>Obturat precibus aures, mansuescere nescit.</l> 
<l><pb n="0466C"/>Non tamen id prohibet rationis calculus, ut non</l>
<l>Exaltare velis, si quos insignit honestas,</l>
<l>Quos morum sublimat apex, licet ampla facultas,</l>
<l>Et patriae desit et gloria sanguinis alti.</l> 
<l>Nam si vera loquar, auferre pecunia mores,</l>
<l>Non afferre solet; etenim inter caetera noctis</l>
<l>Monstriparae monstro nihil est corruptius isto.</l> 
<l>Quem vero morum, rerum non copia ditat;</l>
<l>Quem virtus extollit, habet quod praeferat auro;</l>
<l>Quo patriae vitium redimat, quod conferat illi</l>
<l>Et genus et formam, virtus non quaeritur extra.</l> 
<l>Non eget externis, qui moribus intus abundat.</l> 
<l>Nobilitas sola est animum quae moribus ornat.</l> 
<l rend="indent">Si lis inciderit, te judice, dirige libram</l>
<l>Judicii, nec flectat amor, nec munera palpent,</l>
<l><pb n="0466D"/>Nec moveat stabilem personae acceptio mentem.</l> 
<l>Muneris arguitur accepti censor iniquus;</l>
<l>Munus enim a norma recti distorquet acumen</l>
<l>Judicis, et tetra involvit caligine mentem.</l> 
<l>Cum semel obtinuit vitiorum mater in aula</l>
<l>Pestis avaritiae, quae sola incarcerat omnes</l>
<l>Virtutum species, spreto moderamine juris,</l>
<l>Curritur in facinus, nec leges curia curat.</l> 
<l rend="indent">Parce humili, facilis oranti, frange superbum.</l> 
<l>Grande aliquid si velle tenes, et posse tenebis,</l></div2>

<div2 id="127-"><head>Vers. 127</head>
<l>[Vers. 127.] Castra move, turmas instaura, transfer in hostem</l>
<l><pb n="0467A"/>Si conferre manum, dum luditur alea Martis,</l>
<l>Debilis et nondum matura refugerit aetas,</l>
<l>Te tamen armatum videant hilaremque catervae,</l>
<l>Pugnantem precibus, monituque minisque tonantem.</l> 
<l>Profuit interdum dominis pugnare jubendo.</l> 
<l>Nam dum castra metus calcat, dum languida terror</l>
<l>Agmina prosternit, dum corda manusque vacillant,</l>
<l>Si gravis hortatu praeceptor inebriat aures,</l>
<l>Se timor absentat, et sic formidine mersa</l>
<l>Irruit in ferrum monitis effrena juventus</l>
<l>Hostibus ante alios primus fugientibus insta:</l>
<l>Quod si forte tuus repetat tentoria miles,</l>
<l>Agmina retrogrado fugiens hostilia gressu,</l>
<l>Ultimus a tergo fugias, videantque morantem,</l>
<l><pb n="0467B"/>Indecoresque fuga pudeat sine rege reverti.</l> 
<l>Interea metire oculis, quot millibus instent,</l>
<l>Quot peditum turmae, quot fusi e vallibus adsint,</l>
<l>Quot solem galeis equites clypeisque retundant.</l> 
<l>Nec te terruerit numerus, si molliter illos</l>
<l>Videris instantes, rue primus in arma sequentum,</l>
<l>Primus equum verte, pressoque relabere freno,</l>
<l>Hic vigor emineat tuus, affectusque tuorum,</l>
<l>Et fervens animus, durique peritia Martis,</l>
<l>Hic equus opponatur equis, hic ensibus ensis,</l>
<l>Hic clypeus clypeis, hic obruta casside cassis.</l> 
<l>Vix liceat victis victori offerre tropaeum.</l> 
<l rend="indent">Cumque vel intrabis victis tradentibus urbem,</l>
<l>Vel si restiterint, portas perfregeris urbis,</l>
<l>Thesauros aperi, plue donativa maniplis;</l>
<l><pb n="0467C"/>Vulneribus crudis, et corde tumentibus aegro</l>
<l>Muneris infundas oleum, gazisque reclusis</l>
<l>Unge animos donis, aurique appone liquorem.</l> 
<l>Haec aegrae menti poterit medicina mederi.</l> 
<l>Sic inopi dives, largusque medetur avaro.</l> 
<l>At si forte animo res non responderit alto;</l>
<l>Copia si desit, vel si minuatur acervus,</l>
<l>Non minuatur amor, non desit copia mentis</l>
<l>Allice pollicitis, promissaque tempore solve:</l>
<l>Munus enim mores confert, irretit avaros,</l>
<l>Occultat vitium, genus auget, subjicit hostem.</l> 
<l>Non opus est vallo, quos dextera dapsilis ambit,</l>
<l>Nam seu pax vigeat, seu rupto foedere pacis,</l>
<l>Regnet, et in toto discordia saeviat orbe,</l>
<l>Principibus dubiis, subitumque timentibus hostem,</l>
<l><pb n="0467D"/>Est dare pro muro, et solidi muniminis instar:</l>
<l>Non murus, non arma, ducem tutantur avarum.</l> 
<l>Caetera quid moneam? sed non te emolliat intus</l>
<l>Prodiga luxuries, nec fortia pectora frangat</l>
<l>Mentis morbus amor, latebris et murmure gaudens.</l> 
<l>Si Baccho Venerique vacas, qui caetera subdis</l>
<l>Sub juga venisti, periit delira vacantis</l>
<l>Libertas animi, Veneris flagrante camino,</l></div2>

<div2 id="180-"><head>Vers. 180</head>
<l>[Vers. 180.] Mens hebet interius, rixasque et bella moveri</l>
<l><pb n="0468A"/>Imperat, et suadet rationis vile sepulcrum.</l> 
<l>Ebrietas, rigidos enervant haec duo mores.</l> 
<l>Parca voluptates sit eis explere voluntas,</l>
<l>Qui leges hominum, et mundi moderantur habenas.</l> 
<l rend="indent">Dirigat ergo tuos, studio celebrata priorum,</l>
<l>Actus justitia, et per te revocetur ab alto</l>
<l>Ultima, quae superum terras Astraea reliquit.</l> 
<l>Nec desit pietas, pudor, et reverentia recti,</l>
<l>Divinos rimare apices, mansuesce rogatus,</l>
<l>Legibus insuda, civiliter argue sontes.</l> 
<l>Vindictam differ, donec pertranseat ira,</l>
<l>Nec meminisse velis odii post verbera; si sic</l>
<l>Vixeris, aeternum extendes in saecula nomen.</l> 
<l rend="indent">Talibus informans monitor virtutis alumnum,</l>
<l>Imbuit irriguam fecundis imbribus aurem,</l>
<l><pb n="0468B"/>Et thalamo cordis mores impingit honestos.</l> 
<l>Ille libens sacris bibulas accommodat aures</l>
<l>Vocibus, extremae commendans singula cellae.</l> 
<l>Mens igitur laudum stimulis sibi credula fervet.</l> 
<l>Germinat intus amor belli, regnique libido.</l> 
<l>Jam timor omnis abest, jam spes praejudicat annis,</l>
<l>Jam fruitur voto, jam mente protervit in hostes,</l>
<l>Jam regnat, jam servit ei quadrangulus orbis.</l> 
<l>Ergo ubi quae ferulae pueros emancipat aetas</l>
<l>Advenit, Macedo civiliter induit arma,</l>
<l>Non sibi, sed patriae, vivitque in principe civis.</l> 
<l>Tiro quidem, sed mente gigas, sed pectore miles</l>
<l>Emeritus; tunc indomitum, tunc tanta videres</l>
<l>Velle Neoptolemum, quae vix expleret Achilles,</l>
<l>Nec solum in Persas, quos contra justa querelae</l>
<l><pb n="0468C"/>Causa sibi fuerat, parat insanire, sed ipsum</l>
<l>Et totum, si fata sinant, conjurat in orbem.</l> 
<l rend="indent">Urbs erat auctoris nomen sortita Corinthus,</l>
<l>Quam situs ipse loci, quam rerum copia major,</l>
<l>Quam patrum, et populi, quam regum firma voluntas</l>
<l>Sanxerat, ut regni caput, <hi>urbs primaria ut esset</hi>;</l>
<l>Hanc evangelico propulsans idola verbo</l>
<l>Paulus, ad aeterni convertit pascua veris:</l>
<l>Hic igitur Macedo, ne jura retunderet urbis,</l>
<l>Post patris occasum sacrum diadema verendo</l>
<l>Imponens capiti, sceptro radiavit eburno.</l> 
<l>Stat procerum medius, stipat latus ejus utrumque</l>
<l>Canities veneranda patrum, mitisque senectus;</l>
<l><pb n="0468D"/>Quorum juris erat toti disponere regno,</l>
<l>Per quos insidiis obsistitur obice, vallo</l>
<l>Consilii, potiusque valent interprete lingua,</l>
<l>Quam pugnante manu tractare negotia belli,</l>
<l>Et gerere armorum curas, quam cingier armis;</l>
<l>Eminus assistunt, pauloque remotius illi,</l>
<l>Effrenae mentis, quorum sub pectore robur</l>
<l>Imperat ingenio, et Nestor succumbit Achilli,</l>
<l>Principis a facie vatum grege cinctus inermi</l>
<l>Sedit Aristoteles, molli velatus amictu,</l></div2>

<div2 id="234-"><head>Vers. 234</head>
<l>[Vers. 234.] Jam rude donatus, fatisque prementibus annos</l>
<l><pb n="0469A"/>Curvus, et impexos castigat laurea crines.</l> 
<l>Contemplans igitur Macedo per singula vires,</l>
<l>Pascitur intuitu procerum, et quae maxima dudum</l>
<l>Crescere non poterat, vehemens audacia crevit</l>
<l>Regis ad aspectus, et quem conceperat ante</l>
<l>Ampliat affectum, cordisque reverberat aures</l>
<l>Applausus populi, majoraque viribus audet.</l> 
<l>Accedit facies animo, mentique profundae</l>
<l>Respondent oculi, totoque accenditur ore.</l> 
<l>Sic fuit ex facili regem cognoscere promptum;</l>
<l>Ornamenta licet regi regalia desint,</l>
<l>Lucidus obryzo crinalis circulus auro,</l>
<l>Et quae flammiferis ignescit purpura gemmis,</l>
<l>Sola tamen loquitur vultus reverentia regem.</l> 
<l rend="indent">Mensis erat, cujus juvenum de nomine nomen,</l>
<l><pb n="0469B"/>A quo vitis habet quod floreat, uva propinet</l>
<l>Quod bibat autumnus, et quod sibi bruma reservet,</l>
<l>Cum tumet in fructum seges ardua, jamque parabat</l>
<l>Retrogradum Phoebus radiis incendere Cancrum,</l>
<l>Cum Macedo assensu pariter vulgique ducumque</l>
<l>In regem erigitur, lectosque ad bella quirites</l>
<l>Dividit in turmas, quorum bis millia bina</l>
<l>Quingentique equitum numerus fuit, omnibus idem</l>
<l>Impetus armorum, sed eos discriminat aetas.</l> 
<l>Nec juvenes solum, sed quorum cana vetustas</l>
<l>Testis militiae, et probitas sub patre probata,</l>
<l>Legit Alexander; ductor princepsque cohortis</l>
<l>Nullus erat, qui non sexagenarius esset;</l>
<l><pb n="0469C"/>Usque adeo, positis ut si quis cominus armis</l>
<l>Principia inspiceret castrorum, sive quiritum</l>
<l>Praefectos, equites non crederet, imo senatum.</l> 
<l>Praeterea peditum quater octo millia bello</l>
<l>Instaurat, quibus arma sudes, et Daca bipennis</l>
<l>Et quae lethifero contorta volumine glandes</l>
<l>Funda jacit, gladiusque, et vitae prodigus arcus,</l>
<l>Lunatique orbes, et praevia mortis arundo,</l>
<l>Incutiunt hastas, verubusque minantur acutis:</l>
<l>Pectora thorace, et cervix secura galero est,</l>
<l>Quos licet armarit telo praestantior omni</l>
<l>Virtus, tam voluisse tamen supponere mundum</l>
<l>Quam potuisse sibi, tam paucis millibus, aeque</l>
<l>Miror Alexandrum, monstroque simillima fati</l>
<l>Haec series, tot regna, uni submittere paucos.</l> 
<l rend="indent">
<pb n="0469D"/>In tanto rerum strepitu mundique fragore,</l>
<l>Cum tremeret totus variis rumoribus orbis,</l>
<l>Subtrahere auxilium, dubiumque lacessere Martem.</l> 
<l>Detrahere absenti, <hi>suasu Demosthenis</hi>, ipsi</l>
<l>Cecropidae, et vires opponere viribus ausi.</l> 
<l>Aestuat auditis Macedo; maturius ergo.</l> 
<l>Castra movere jubet Danais sic cominus hosti</l>
<l>Improvisus adest, et muris applicat alas.</l> 
<l>Interea senibus in Palladis arce receptis</l>
<l>Aeschinus eloquitur, coeptae et Demosthena litis</l></div2>

<div2 id="288-"><head>Vers. 288</head>
<l>[Vers. 288.] Arguit, et pace ostendit nil tutius esse.</l> 
<l><pb n="0470A"/>Dum sibi mandatas legatio mutua partes</l>
<l>Exsequitur, patriae tactus <hi>nutricis</hi> amore</l>
<l>Rex foedus renovat, pacemque redintegrat urbi,</l>
<l>Artibus ingenuis, studiisque vacare, sereno</l>
<l>Annuit his vultu, Martemque remittit agendum.</l> 
<l>Inde ubi discordes iterum sibi junxit Athenas.</l> 
<l>Impiger ad veteres rapto volat agmine Thebas.</l> 
<l>Aonidae, muros juvenum stipante corona,</l>
<l>Armati assistunt, portasque intrare volenti</l>
<l>Objiciunt, quem si dominum patienter habere,</l>
<l>Si prece, non armis vellent occurrere, si sic,</l>
<l>Ut decuit, coeptae fraudis scelerisque pigeret,</l>
<l>Fortassis poterant torrentem inhibere furoris,</l>
<l>Incolumemque statum vitae, veniamque mereri.</l> 
<l>Sed quoniam aetatem simul et contemnere regem</l>
<l><pb n="0470B"/>Praesumpsere, sibi merito sensere tyrannum.</l> 
<l>Dum super excidio Macedo deliberat urbis,</l>
<l>Jam populo variis afflicto cladibus, adsunt</l>
<l>Collecti satrapae e vicinis urbibus, omne</l>
<l>Qui genus accusent, recolantque ab origine gentem</l>
<l>Intentam sceleri, et Graecorum caede madentem:</l>
<l>Progenitos serpente patres, semperque minores</l>
<l>Cordibus infusum patrium servasse venenum.</l> 
<l>Quis fastus Niobes, quis sparsam sanguine nati,</l>
<l>Femineum nescit ululasse per agmen, Agaven?</l> 
<l>Quis flammas Semeles, quis regem lumine cassum</l>
<l>Nesciat in proprios revolutum turpiter ortus?</l> 
<l>Praeterea partos infando semine, damno</l>
<l>Totius Europae, sibi concurrisse gemellos?</l> 
<l><pb n="0470C"/>His accensa supercandescit principis ira,</l>
<l>Accingique suos pugnae jubet. Inde parato</l>
<l>Mille equitum cuneo, tumidam circumvolat urbem,</l>
<l>Moenibus arcere hos cives nituntur, eosque</l>
<l>Plurimus involvit telorum cominus imber.</l> 
<l>Nec minus interea pedites exscindere muros</l>
<l>Vectibus incussis validisque ligonibus ardent.</l> 
<l>Hos ne missilibus deterreat hostis ab alto,</l>
<l>Ut tuti lateant, alii testudinis instar</l>
<l>Letibus arcendis junctis umbonibus instant.</l> 
<l>Jam pede subducto, jam mole minante ruinam,</l>
<l>Praecipiti saltu, qui vivi forte supersunt</l>
<l>Aonidae fugiunt, seque in secreta receptant.</l> 
<l>At Danai, saxis cedentibus, hoste remoto</l>
<l>Per murum fecere viam: ruit omnis in urbem</l>
<l><pb n="0470D"/>Turba, perit nullo discrimine sexus et aetas</l>
<l>Omnis; adest etiam ductor Pellaeus, et ipse</l>
<l>Invehitur Thebas armis stipatus, eique</l>
<l>Accessit Cloades fidus, magnoque canebat</l>
<l>Regi dulce melos, lyricisque subintulit ista:</l>
<l>Clara deum proles Macedo, fortissime regum</l>
<l>Cui favet astrorum series, cui quatuor orbis</l>
<l>Climata despondent, filo properante, Sorores;</l>
<l>Cujus, ut invictus victis, et parcere scires</l>
<l>Supplicibus victor, et debellare rebelles,</l></div2>

<div2 id="343-"><head>Vers. 343</head>
<l>[Vers. 343.] Divinis toties monitis armavit anhelum</l>
<l><pb n="0471A"/>Pectus Aristoteles: tunc hanc rex funditus urbem</l>
<l>Excidio delere paras? his sedibus ortus</l>
<l>Liber, thuricremis sua quem colit India templis.</l> 
<l>Haeccine terra deos tulit, auctoremque tuorum</l>
<l>Nutriit Alciden, cujus supereminet omnes</l>
<l>Edomitum toties laus derivata per orbem?</l> 
<l>En muri et structae modulis Amphionis arces</l>
<l>Disce pius victis, vincendis esse cruentus.</l> 
<l>Instabile est regnum, quod non clementia firmat,</l>
<l>At si tanta tibi cives torquere voluntas,</l>
<l>Soli parce solo, divisque ignosce locorum.</l> 
<l>Finierat Cloades, sed stat sententia regis,</l>
<l>Propositique tenax irae permittit habenas,</l>
<l>Aequarique solo turres, ac moenia primo</l>
<l>Imperat, et reliquam Vulcano fulminat urbem.</l> 
<l rend="indent">
<pb n="0471B"/>Postquam digna satis compescuit ultio Dircen,</l>
<l>Jamque novo didicit servire Boeotia regi,</l>
<l>Dispositis Macedo pariter patriaque domoque,</l>
<l>In Darium saevire parat; minus ergo peritos</l>
<l>Armorum, minus audaces, famaeque minoris</l>
<l>Segregat, et patriis tutelam deputat Argis,</l>
<l>Inde rates variis rerum speciebus <hi>acervat</hi>,</l>
<l>Nec tanto libuit paucas adhibere labori,</l>
<l>Namque quater ductus, nisi ter senarius obstet</l>
<l>Navigii numerum quinquagenarius aequat.</l> 
<l rend="indent">Jamque ubi velivolum tenuit mare libera classis,</l>
<l>Intenditque fugam, nec jam ulla momordit arenam</l>
<l>Anchora, cum patrio discederet incola portu,</l>
<l>Stridula, discussit concentibus aera miris,</l>
<l>Vox hominum praesaga mali, mistusque tubarum</l>
<l><pb n="0471C"/>Infremuit clangor, totumque remugiit aequor.</l> 
<l>O patriae natalis amor sic allicis omnes!</l> 
<l>O quantum dulcoris habes! fugitiva per altum</l>
<l>Classis dum raptim patriae furatur alumnos,</l>
<l>Sponte licet properent Persarum invadere fines,</l>
<l>Nec trahat invitos ad praedae praemia ductor;</l>
<l>Sola tamen revocat patriae dulcedo volentes,</l>
<l>Nec sinit a patria divelli, mentis acumen,</l>
<l>Sed dulces oculos animumque retorquet ad Argos,</l>
<l>Donec ab intuitu longe decrescere visus</l>
<l>Europae defecit apex, portusque recessit.</l> 
<l>Tanta sub invicto bellandi corde voluptas,</l>
<l>Tanta parentis erat oblivio, tanta sororum.</l> 
<l>Solus ab Inachiis declinat lumina terris</l>
<l><pb n="0471D"/>Effrenus Macedo; qui cum Cilicum prius arva</l>
<l>Collibus eductis Asiamque emergere vidit,</l>
<l>Gaudet, et angustum vix gaudia tanta receptat</l>
<l>Pectoris hospitium; remis incumbere nautas,</l>
<l>Nec solum tensis ultra se credere velis,</l>
<l>Laetitia damnante moram jubet. Ocius illi</l>
<l>Haud segnes per transtra parant assurgere dicto</l>
<l>Principis, et multo castigant verbere pontum.</l> 
<l>Tantum aberat classis portus statione, lapillum</l>
<l>Quantum funda potest celeri transmittere jactu:</l></div2>

<div2 id="398-"><head>Vers. 398</head>
<l>[Vers. 398.] Eminus emissa Pellaeus arundine terram</l>
<l><pb n="0472A"/>Vulnerat hostilem, faustumque hoc praedicat omen</l>
<l>Tota cohors, laetosque ferunt ad sidera plausus.</l> 
<l>Nec mora, littoreis immergitur uncus arenis.</l> 
<l>Exonerant primo naves celerique volatu</l>
<l>Exsiliunt, viridique locant in littore castra.</l> 
<l>Deinde vacant epulis, ac dum solemnia tractant</l>
<l>Pocula, continuant serae convivia nocti.</l> 
<l rend="indent">Tertia pars orbis, cujus ditione teneri</l>
<l>Olim dicta fuit, ejus quoque nomen adepta est,</l>
<l>Haec Asia est, vasto quam gurgite solis ab ortu</l>
<l>Terminat Oceanus, et ab austro extendit in arcton</l>
<l>A Borea Tanais, simul et Maeotidos unda</l>
<l>Claudit, ab Europa nostrum discriminat aequor.</l> 
<l>Huic soli ex aequo cessit partitio mundi,</l>
<l>Cumque sit una trium, solam hanc discindere mundum</l>
<l><pb n="0472B"/>Topographi perhibent, igitur breviore duabus</l>
<l>Contentis spatio, medium non invidet orbis:</l>
<l>Hic situs est Asiae, sed et illam mitis obumbrat</l>
<l>Caesaries nemorum, fluviorum cursus inundat,</l>
<l>Nobilium multa regionum laude superbit;</l>
<l>Hic dives gemmis elephantibus India barrit,</l>
<l>Bis serit, et fruges toties legit, instat ab arcto</l>
<l>Caucasus, irriguo paradisus spirat ab ortu,</l>
<l>Haec habet Assyrios, Medos et Persida, quarum</l>
<l>Parthia nunc nomen, quam Mesopotamia finit.</l> 
<l>Haec Babylonis opes, Chaldaeaque regna receptat,</l>
<l>Haec Arabum terras redolentes thure Sabaeo,</l>
<l>In quibus ille labor logicorum nascitur, una</l>
<l>Semper avis Phoenix, vicinaque cinnama myrrhae.</l> 
<l><pb n="0472C"/>Hinc Syriam Euphrates, illinc <hi>gens Armena</hi> tangit,</l>
<l>Diluviique memor superis coeloque minatur.</l> 
<l>Inde Palaestinae cunctis supereminet una</l>
<l>Unius Judaea Dei, Jerosolyma terrae:</l>
<l>In centro posita est; ubi Virginis edita partu</l>
<l>Vita obiit, nec stare Deo moriente renatus</l>
<l>Sustinuit, sed pertremuit perterritus orbis</l>
<l>Totque Asiae partes, quas si meus exaret omnes</l>
<l>Aut seriem scindet stylus, aut fastidia gignet.</l> 
<l rend="indent">Jamque sub auroram volucrum garrire solebat</l>
<l>Et lucem tenui praecedere lingua susurro.</l> 
<l>Lucifer emeritae confinia noctis agebat,</l>
<l>Astrorumque fugam solis praecursor anhelo</l>
<l>Maturabat equo, facili cum membra sopore</l>
<l>Solvit Alexander; igitur cum sole retusum</l>
<l><pb n="0472D"/>Prospexit primo pelagus radiosque natantes.</l> 
<l>Emicat ex templo castris, et in ardua montis</l>
<l>Erumpens, Asiae metitur lumine fines.</l> 
<l>Hinc ubi vernantes cereali gramine campos</l>
<l>Tot nemorum saltus, tot prata virentibus herbis</l>
<l>Lascivire videt, tot cinctas moenibus urbes,</l>
<l>Tot Bacchi frutices, tot nuptas vitibus ulmos:</l>
<l>Jam satis est, inquit, socii; mihi sufficit una</l>
<l>Haec regio, Europam vobis patriamque relinquo.</l> </div2>

<div2 id="452-"><head>Vers. 452</head>
<l>[Vers. 452.] Sic ait, et patrium ducibus subdividit orbem.</l> 
<l><pb n="0473A"/>Nam timor ille ducum (tanta est fiducia fati)</l>
<l>Regnorum quaecunque jacent sub cardine quadro</l>
<l>Jam sibi parta putat, sic a populantibus agros</l>
<l>Liberat, et pecorum raptus avertit ab hoste.</l> 
<l rend="indent">Jamque iter arripiens Cilicum sibi vindicat arces</l>
<l>Conciliatque pii clementia principis urbes.</l> 
<l>Pluris Alexandro fuit haec solertia, quam si</l>
<l>Sanguinis impensa Martem tractaret, agitque</l>
<l>Pace vices belli, cum parcit et obruit hostem,</l>
<l rend="indent">Inde rapit cursum Phrygiaeque per oppida tendit</l>
<l>Ilion, et structos violato foedere muros</l>
<l>Idaliosque legit saltus, quibus ore venusto</l>
<l>Insignem puerum pedibus Jovis aliger uncis</l>
<l>Arripuit, gratumque tulit super aethera munus;</l>
<l>Dumque vetustatis saltem vestigia quaerit</l>
<l><pb n="0473B"/>Sedulus, occurrit fluviali consita rivo</l>
<l>Populus, Oenones ubi moechi falce notata</l>
<l>Scripta latent Paridis, tenerique leguntur amores,</l>
<l>Densa subest vallis ubi litis causa jocosae</l>
<l>Tractata est, cum judicium temeravit adulter</l>
<l>Unde mali labes, et prima effluxit origo</l>
<l>Iliaci casus, et Pergama diluit ignis.</l> 
<l>Nunc reputanda quidem parvi; sed quanta fuerunt</l>
<l>Conjicitur, testatur enim vetus illa ruina,</l>
<l> <hi>Ingens quam fuerit</hi> Trojae mensura ruentis.</l> 
<l>Tot bellatorum Macedo dum busta pererrat,</l>
<l>Argolicos inter cineres, manesque sepultos,</l>
<l>Quos tamen accusant titulis epigrammata certis,</l>
<l>Ecce minora loco, quam fama vidit Achillis</l>
<l><pb n="0473C"/>Forte sepulcra sui, tali distincta sigillo:</l>
<l>Hectoris Aeacides domitor, clam, incautus, inermis</l>
<l>Occubui Paridis trajectus arundine plantas.</l> 
<l>Haec brevitas regem ducis ad spectacula tanti</l>
<l>Compulit, et sterilem mulso satiavit arenam,</l>
<l>Et suffire locum sumpta properavit acerra:</l>
<l>O fortuna viri superexcellentior, inquit,</l>
<l>Cujus Maeonium redolent praeconia vatem,</l>
<l>Qui licet exanimem distraxerit Hectora, robur,</l>
<l>Et patrem patriae summum tamen illud honoris</l>
<l>Arbitror augmentum, quod tantum tantus habere</l>
<l>Post obitum meruit praeconem laudis, Homerum;</l>
<l>O utinam nostros, resoluto corpore, tantis</l>
<l>Laudibus attollat non invida fama triumphos!</l> 
<l><pb n="0473D"/>Nam cum lata meas susceperit area leges,</l>
<l>Cum domitus Ganges, et cum pessumdatus Atlas,</l>
<l>Cum vires Macedum Boreas, cum senserit Ham mon,</l>
<l>Et contentus erit, sic solo principe mundus,</l>
<l>Ut solo sole: hoc unum mihi deesse timebo,</l>
<l>Post mortem cineri ne desit fama sepulto,</l>
<l>Elysiisque velim hanc solam praeponere campis,</l>
<l>Neu vos excutiat coepto, gens provida, bello,</l>
<l>Argolici, fortuna licet quandoque minetur</l>
<l>Aspera, quae nunquam vultu persistit eodem.</l> </div2>

<div2 id="506-"><head>Vers. 506</head>
<l>[Vers. 506.] Blanditiis indignus erit, mollique potiri</l>
<l><pb n="0474A"/>Fortuna, qui dura pati, vel amara recusat.</l> 
<l>Nam quae dura prius fuerant mollescere vidi,</l>
<l>Neu vos sollicitos agat ignorantia veri,</l>
<l>Unde haec tanta mea surgat fiducia menti,</l>
<l>Occultum hoc vestris impertiar auribus unum.</l> 
<l rend="indent">Cum patris interitu nutaret Graecia moerens,</l>
<l>Pausaniasque scelus, et caedem caede piasset,</l>
<l>Nocte fere media, somnum suadentibus astris,</l>
<l>Pulvinar regale premens penetralibus altis</l>
<l>Solus eram, socios laxabat inertia somni:</l>
<l>At mea pervigiles urebant pectora curae,</l>
<l>Cumque super regni ratio novitate labaret,</l>
<l>Incertus sequererne hostes, patriamne tuerer?</l> 
<l>In neutro stabilis facturus utrumque videbar,</l>
<l>Ecce locum subita radiantem lampade sensi,</l>
<l><pb n="0474B"/>Et coeleste jubar noctis caligine pressa</l>
<l>Irrupisse fores, tenebrasque diescere vidi,</l>
<l>Cum timor <hi>urgeret</hi> mentem, testemque pavoris</l>
<l>Sentirem trepidos sudorem errare per artus,</l>
<l>Adfuit aetheriis, hominem si dicere fas est,</l>
<l>Ingenua gravitate, plagis, quem barbara texit</l>
<l>Multiplici vestis mistim distincta colore,</l>
<l>Cujus, ut ire solet filo radiante sacerdos,</l>
<l>Gemmea flammantes tangebat fimbria plantas.</l> 
<l>Aurea rorifluos crispabat lamina crines,</l>
<l>Pectoris in medio bisseni schemate miro</l>
<l>Ardebant lapides, gemmarum luce superbi.</l> 
<l>Nescio quod nomen, praetendere visa figuris</l>
<l>Signabat mediam tetragrammata lamina frontem,</l>
<l><pb n="0474C"/>Sed quoniam mihi barbaries incognita linguae</l>
<l>Hujus erat, legere hanc me non valuisse fatebor.</l> 
<l>Praesulis occultum caput amplexante tiara,</l>
<l>Pesque verecundus talari veste latebat,</l>
<l>Qui nisi me verbis prior aggrederetur, habebam</l>
<l>Quod breviter possem scitari, quis? quid? et unde?</l> 
<l>Egredere, o Macedum fortissime, finibus, inquit,</l>
<l>A patriis, omnemque tibi pessumdabo gentem.</l> 
<l>At si me tibi forte vides occurrere talem,</l>
<l>Parce meis, dixit, superas decessit in auras,</l>
<l>Discedensque domum miro perfudit odore:</l>
<l>Hoc duce dura manus, hoc principe bella movetis;</l>
<l>Sic fatur, celeresque gradus ad castra retorquet.</l> 
<l>Vera tamen docuit: etenim cum victor adire</l>
<l><pb n="0474D"/>Post Tyron eversam multa legione pararet</l>
<l>Jerusalem, templumque Dei violare, domosque</l>
<l>Velle putaretur, invicti principis iram</l>
<l>Praeveniens urbis sacro comitante senatu</l>
<l>Exierat tali summus cum veste sacerdos,</l>
<l>Qualem in siderio rex praesule viderat ante,</l>
<l>Quam tanquam cognoscat, equo descendit, eumque</l>
<l>Pronus adoravit, cunctis mirantibus, illum</l>
<l>Impendisse homini decus, unum quod sibi pridem</l>
<l>Jusserat impendi, tunc rex legione sequentum</l></div2>

<div2 id="560-"><head>Vers. 560</head>
<l>[Vers. 560.] Exclusa, paucis intrat comitantibus urbem,</l>
<l><pb n="0475A"/>Et quod ab Hebraeis monitus fuit, obtulit illic</l>
<l>Pacifica, et multo ditavit munere templum,</l>
<l><pb n="0476A"/>Jamque valefaciens indulto Marte beatae</l>
<l>Urbis perpetuo donavit munere cives.</l> 
</div2></div1>

<div1 n="2"><head>LIBER SECUNDUS</head>

<div2 id="arg."><head>ARGUMENTUM LIBRI SECUNDI.</head>

<pb n="0475"/>
<l> <hi>Praeparat ad pugnam Darium Persasque secundus,</hi> </l>
<l> <hi>Scribit Alexandro Darius, populumque recenset,</hi> </l>
<l> <hi>At Macedo fatale jugum mucrone resolvit,</hi> </l>
<l> <hi>Seque sibi recipit, morbum curante Philipp</hi> </l>
<l> <hi>Stant hinc inde acies, Cilicum conclusa jugosis</hi> </l>
<l> <hi>Faucibus, injusti Sisenem premit alea fati.</hi> </l>
<l> <hi>Spernitur a Persis ducibus, licet utile docti</hi> </l>
<l> <hi>Consilium</hi> Thymodis * <hi>placuit committere fatis.</hi> </l>
<l> <hi>Omne simul robur, socios hortatur ad arma</hi> </l>
<l> <hi>Acer uterque ducum, plaudentibus assonat aer</hi>.</l> 
</div2>

<div2 id="575-"><head>Vers. 575</head>

<pb n="0475"/>
<l><pb n="0475B"/>Ultorem magnum patriae, jam fata minantem,</l>
<l>Nuntia Persarum discurrens fama per urbes,</l>
<l>Desidiae torpore gravis, luxuque soluti,</l>
<l>Terrifico strepitu Darii concusserat aures,</l>
<l>Qui licet imperio major, munitior armis,</l>
<l>Obsequiis regum, pretioso ditior aere,</l>
<l>Viribus excedens, aevo maturior esset</l>
<l>Bellatore novo; tamen experientia Martis,</l>
<l>Qua desuetus erat, et pax diuturna labantes</l>
<l>Impulerant regis animos, ut in omnibus esset</l>
<l>Inferior duce, quo poterat praestantior esse,</l>
<l>Si mens tanta foret pugnandi quanta facultas,</l>
<l>Ne depressa tamen errore, minusque rigoris</l>
<l>Regia majestas videatur habere, superbo ·</l>
<l>Intonat ore minas Darius, gentesque subactas</l>
<l><pb n="0475C"/>Colligit in castris, cujus per regna volante</l>
<l>Ocius edicto, ruit omnis in arma juventus.</l> 
<l rend="indent">Interea a Dario, ne nil fecisse videri</l>
<l>Possit, Alexandro legatur epistola talis:</l>
<l>Rex regum Darius, consanguineusque deorum</l>
<l>Scribit Alexandro famulo. Licet indole clarus,</l>
<l>Parce puer teneris et adhuc crescentibus annis,</l>
<l>Non est apta legi, quae non maturuit arbos,</l>
<l>Quos tibi sumpsisti, temerarius exue cultus</l>
<l>Armorum, et castae gremio te redde parentis,</l>
<l>Quaeque tuae potius aetati congrua, misi</l>
<l>Lora tibi, teretemque pilam, forulosque capaces</l>
<l>In sumptus comitum, fomenta viaeque levamen;</l>
<l>At si tanta tuum vexat vesania pectus</l>
<l><pb n="0475D"/>Ut paci lites, et amico praeferat hostem:</l>
<l>Non equites, verum furiata mente clientes</l>
<l>Emittam, qui te correptum verbere, duris</l>
<l>Affligant poenis: tenebrisque perennibus abdant.</l> </div2>

<div2 id="608-"><head>Vers. 608</head>
<l rend="indent">[Vers. 608.] Frendit Alexander modice turbatus, eisque</l>
<l><pb n="0476B"/>Qui sibi detulerant Medi mandata tyranni,</l>
<l>Procincte subicit: Meliusque interpretor, inquit,</l>
<l>Et magis egregie vestri munuscula regis;</l>
<l>Forma rotunda pilae sphaeram speciemque rotundi</l>
<l>Quem mihi subjiciam, pulchre determinat orbis.</l> 
<l>His in subjectos mihi Persas utar habenis</l>
<l>Cum victor Darii veteres effregero gazas:</l>
<l>Sic ait, et formae regalis imagine ceris</l>
<l>Impressa, vario legatos munere donat.</l> 
<l rend="indent">At Darius quamvis, fama mediante, recepto</l>
<l>Memnonis excessu labefacto pectore nutet,</l>
<l>Aspera fortunae tamen in contraria torquens</l>
<l>Conclusus procerum serie, peditumque catervis</l>
<l>Tendit ad Euphraten, ubi tot radiantibus auro</l>
<l>Gentibus explicit, diffusis aequore vasto,</l>
<l><pb n="0476C"/>Tot populis vires dedit in commune videndas:</l>
<l>Elatusque animo vallum circumdedit, unde</l>
<l>Primo sole locum feriente, recensuit omnes,</l>
<l>Xerxis ad exemplum, donec, nascentibus astris,</l>
<l>Noctivagae Phoebes praecederet Hesperus ortum.</l> 
<l>Egreditur vallo, viridesque effusa per agros</l>
<l>Infinita phalanx, numerumque <hi>recognita</hi> vincit,</l>
<l>Spargitur, et speciem majoris copia complet;</l>
<l>Sic ubi balantes ad pascua veris iturae</l>
<l>Ut totidem reddat pastor, quot fudit ovile</l>
<l>Mane novo, numerantur oves, quas anxia sortis,</l>
<l>Ne minuat numerum lupus, upilione sinistro,</l>
<l>Capripedi Fauno commendat sedula Baucis.</l> 
<l>At prior in Magnum Darii congressus, et acris</l>
<l><pb n="0476D"/>Pugna, sub illustri adversae, duce Memnone, partis,</l>
<l>Millia nobilium tenuit sexcenta virorum,</l>
<l>Quos licet inferior numero, sed fortior armis</l>
<l>Fudit Alexander, expugnatamque suorum</l></div2>

<div2 id="642-"><head>Vers. 642</head>
<l>[Vers. 642.] Viribus intravit Midae praedivitis aulam</l>
<l><pb n="0477A"/>Gordicum veteres, Sardis dixere <hi>minores</hi>.</l> 
<l>Hic Asiam refluis undarum cursibus arctant</l>
<l>Faucibus angustis gemini confinia Ponti,</l>
<l>Hic ab utroque mari distans Sangarius aeque</l>
<l>Littoribus tamen alternis, communicat undas.</l> 
<l>Hic Jovis in templo Midae patris alta coruscant</l>
<l>Plaustra, jugumque vetus Asiae fatale, sed ejus</l>
<l>Funibus inter se subeuntibus arte latenti</l>
<l>Complosisque iterum, spatioso tempore nemo</l>
<l>Vel reperire caput poterat, vel solvere nodos;</l>
<l>Certa fides, urbis ita disposuisse tenacem</l>
<l>Fatorum seriem, qui vincula solveret, illum</l>
<l>Regno totius Asiae debere potiri.</l> 
<l>Movit Alexandrum supplendi fata cupido,</l>
<l>Extollensque jugum, nexus dissolvere tentat,</l>
<l><pb n="0477B"/>Luctatusque brevi dum se contendere frustra</l>
<l>Conspicit, astantes ne triste retunderet omen:</l>
<l>Quid refert, inquit, proceres, qua scilicet arte</l>
<l>Quoque modo tacitae pateant aenigmata sortis?</l> 
<l>Dixit, et arrepto nodos mucrone recidit.</l> 
<l>Unde vel elusit sortem, vel sorte reclusit..</l> 
<l rend="indent">Hinc venit Ancyram, missis qui Marte retundant</l>
<l>Cappadocum gentes, quibus in sua jura redactis,</l>
<l>Mane iter accelerat Macedo, spatioque diei</l>
<l>Unius, stadia rapidis quingenta peregit</l>
<l>Gressibus, accelerans pavidum praevertere regem,</l>
<l>Quippe graves aditus Asiae, faucesque locorum</l>
<l>Angustas metuens, Cilicum jam plana tenenti</l>
<l>Obvius ire parat Dario, qui primus Eoo</l>
<l><pb n="0477C"/>Cum sol roriflua stillaret lampade, castra</l>
<l>Movit ab Euphrate, lituis cava saxa resultant,</l>
<l>Respondent valles, ictusque fragoribus aer</l>
<l>Ingeminat strepitus, agitantque tonitrua nubes.</l> 
<l>Hic fragor in castris; sed et hic erat agminis ordo.</l> 
<l>Ignem quem Persae sacrum, aeternumque vocabant,</l>
<l>Axibus auratis argentea praetulit ara:</l>
<l>Alba, Jovis currus, series ducebat equorum;</l>
<l>Caelatasque decem gemmis, auroque quadrigas</l>
<l>Tam cultu variae, quam lingua et moribus, uno</l>
<l>Agmine bis senae comitantur in ordine gentes.</l> 
<l>Quosque immortales mentitur opinio vulgi,</l>
<l>Mille fere decies plaustris auroque feruntur:</l>
<l>At consanguinei regis, muliebriter omnes</l>
<l>Millia praetextis ter quinque feruntur amicti.</l> 
<l><pb n="0477D"/>Mole gravi, medius radiis stellantibus auro,</l>
<l>Invehitur Darius curru, quem stipat utrinque</l>
<l>Effigies numerosa Deum, quem praedicat ardor</l>
<l>Gemmarum, et luxus opulentia barbara regum.</l> 
<l>Desuper ardentis fervorem temperat aestus</l>
<l>Fictilis aurata pendens Jovis armiger ala,</l>
<l>Hunc hastata decem praecedunt millia, quorum</l>
<l>Aurum cuspis habet, argentea candet arundo,</l>
<l>Praeterea Darius praeclaros sanguine reges</l></div2>

<div2 id="696-"><head>Vers. 696</head>
<l>[Vers. 696.] Contiguos lateri praeceperat ire ducentos.</l> 
<l><pb n="0478A"/>Neve sit in promptu Danais penetrare tribunal</l>
<l>Regis, munitis peditum praestantibus armis</l>
<l>Clauditur extremum ter denis millibus agmen:</l>
<l>Subsequitur Medi plenus genitrice tyranni</l>
<l>Currus, et uxor adest, natique, et tota supellex</l>
<l>Regia, pellicibus totidem, sub pondere tanto</l>
<l>Quinquaginta fere suspirant plaustra vehendis.</l> 
<l>Moris erat Persis ducibus, tunc temporis omnem</l>
<l>Ducere in arma domum, cum tolli signa juberent.</l> 
<l>Sexcentis sequitur invecta pecunia mulis,</l>
<l>Tercentumque onerat dorso surgente camelos.</l> 
<l>Plurimus hoc agmen centenis millibus ambit</l>
<l>Funditor, et levibus fundae jaculator habenis:</l>
<l>Ultima procedit levis armatura virorum</l>
<l>Excedens numerum, pedibusque attritus et axe,</l>
<l><pb n="0478B"/>Aurea pulvereus involvit sidera turbo.</l> 
<l rend="indent">Interea Macedo profugis vastantibus arva</l>
<l>Ciliciae deserta videns, rapit agmina ductor</l>
<l>Ad loca, quae Cyri dixerunt castra priores,</l>
<l>Praemissis igitur, duce Parmenione, catervis,</l>
<l>Tarsum seminecem Persarum servat ab igne;</l>
<l>Hic, ut scripta ferunt, illustri claruit ortu,</l>
<l>Per quem praecipue caecis, errore subacto</l>
<l>Gentibus emersit radius, fideique lucerna;</l>
<l>Purus et illimis, mediam perlabitur urbem</l>
<l>Cydnus, qui gelidos haurit de fontibus amnes,</l>
<l>Contentus sese est, nullasque aliunde ruentis</l>
<l>Admittit torrentis aquas, sed gurgite ludit</l>
<l>Calculus, et refugo lapsu lascivit arena;</l>
<l>Hic primum didicit Magnus durare salutem</l>
<l><pb n="0478C"/>Nulli continuam, sed mista adversa secundis,</l>
<l>Impulit hic regem vis praesumptiva superbum,</l>
<l>Quae potuit potius laudis jactantia dici.</l> 
<l>Ergo cum casu luctari fata videres,</l>
<l>Quaeque aspirabat coeptis, sors prospera, paulo</l>
<l>Substitit, et Macedum spem desperare coegit.</l> 
<l rend="indent">Aestus erat, medius cum sole tenente Leonem</l>
<l>Julius arderet, medioque sub axe diei</l>
<l>Arida Ciliciae, fiderat vapor igneus arva,</l>
<l>Perfusus Macedo sudore et pulvere, membra,</l>
<l>Temperie fluvii captus, specieque liquoris,</l>
<l>Corpore adhuc calido subjectis insilit undis;</l>
<l>Horruit extemplo gelido perfusa liquore</l>
<l>Tota viri moles, ubi non invenit apertas</l>
<l><pb n="0478D"/>Spiritus <hi>hic venas</hi> corpusque reliquit inane</l>
<l>Frigore, vitalis calor interclusus, aquarum;</l>
<l>Fluctuat afflictus rex, exanimisque suorum</l>
<l>Extrahitur manibus, oritur per castra tumultus</l>
<l>Flebilis, et Graium ruit in lamenta juventus:</l>
<l rend="indent">Flos juvenum Macedo, quis te impetus inter amicos</l>
<l>Nudum, quis casus inopina morte subegit?</l> 
<l>Improba mobilior folio fortuna caduco,</l></div2>

<div2 id="749-"><head>Vers. 749</head>
<l>[Vers. 749.] Tigribus asperior, diris immitior hydris</l>
<l><pb n="0479A"/>Tisiphone horridior, monstroque cruentior omni.</l> 
<l>Cur metis ante diem florentes principis annos?</l> 
<l>Hactenus exstiteras mater, quis te impulit illi</l>
<l>Velle novercari? quem promissum sibi regem</l>
<l>Mundus adoptabat? Sed quis manet exitus illos,</l>
<l>Optime rex, quibus a patria tua castra secutis</l>
<l>Non licet in patriam, loca per deserta reverti?</l> 
<l>Nunquid nos sine te medios mittemur in hostes!</l> 
<l>Sed quis dignus erit tanto succedere regi?</l> 
<l rend="indent">Audiit haec, ut forte rotam volvendo fatiscens</l>
<l>Caeca sedebat humi Fortuna, animamque resumens</l>
<l>Surgit, et Argolicos, subridens ore sereno,</l>
<l>Increpat usque metus, et secum pauca susurrat:</l>
<l>Inscia mens hominum quanta caligine fati</l>
<l>Pressa jacet! quae me toties injusta lacessit,</l>
<l><pb n="0479B"/>Jus reliquis proprium licet exercere deabus,</l>
<l>Me solam excipiunt, quae dum bona confero, magnis</l>
<l>Laudibus extollor, si quando retraxero rebus</l>
<l>Imperiosa manum, rea criminis arguor, ac si</l>
<l>Naturae stabilis sub conditione teneri</l>
<l>Possem, si semper apud omnes una manerem</l>
<l>Aut eadem, jam non merito fortuna vocarer;</l>
<l>Lex mihi naturae posita est sine lege moveri,</l>
<l>Solaque mobilitas stabilem facit. Haec ubi dicta,</l>
<l>Liberior regis jam morbida membra revisit</l>
<l>Spiritus, et solitos paulisper habere meatus</l>
<l>Coepit, sed nimius urebat viscera morbus;</l>
<l>Qui tamen attollens erecto lumine vultum:</l>
<l>Ergo, ait, in castris victum sine Marte cruentus</l>
<l><pb n="0479C"/>Victor Alexandrum capiet? nam proximus hostis</l>
<l>Non medicos segnes, non critica tempora morbi,</l>
<l>Exspectare sinit, spoliis ululabit ademptis</l>
<l>Hostica barbaries, at rex inglorius exsul,</l>
<l>Nudus in hostili, sine laude, jacebit arena.</l> 
<l>Si tamen in medicis est, ut reparare salutem</l>
<l>Arte queant medica, faveat medicina, sciantque</l>
<l>Me non tam spatium vitae, quam quaerere belli.</l> 
<l>Nec tam mortis agit me, quam dilatio Martis.</l> 
<l>Nam licet aeger adhuc, si saltem stare meorum</l>
<l>Ante aciem potero, cursu fugitiva rapaci</l>
<l>Terga dabunt Persae, Danaique sequentur ovantes</l>
<l rend="indent">Impetus hic regis, praecepsque libido cohortes</l>
<l>Moverat ancipites, ne festinatio curae</l>
<l>Augeret morbum, sed enim spondente Philippo</l>
<l><pb n="0479D"/>Qui comes est a patre datus custosque salutis,</l>
<l> <hi>Tres rutili reditus Phoebi</hi> tamen anxius aegre</l>
<l>Exspectat, morbique fugam reditumque salutis:</l>
<l>Hic praemissa ducis perturbat epistola regem,</l>
<l>Quae medicum damnat, auro taedaque sororis</l>
<l>Corruptum a Dario. Jam tertia sparserat ignes</l>
<l>Explicitum tenebris rutilos aurora per orbem.</l> 
<l>Cogitur insontis hausturus pocula ductor</l>
<l>De medici dubitare fide, sed potio postquam</l>
<l>Exhausta est, chartam dextra nutante legendam</l>
<l>Porrigit Archigeni, quam dum legit ille, legentis</l></div2>

<div2 id="805-"><head>Vers. 805</head>
<l>[Vers. 805.] Nulla notare potest in vultu signa timoris.</l> 
<l><pb n="0480A"/>Atque ita subridens: Bone rex, exclude timorem,</l>
<l>Laxa animum curis, sine vim medicaminis hujus</l>
<l>In venas recipi; qui me tibi detulit (audi)</l>
<l>Aut ut sic pereas, reliquis ardentius optat</l>
<l>Sedulus, aut nostra marcescit lividus arte,</l>
<l>(Verius ut fatear) aut in tua damna protervit,</l>
<l>Qui notat innocuum sceleris, qui proditionis</l>
<l>Arguit insontem, merito non creditur insons.</l> 
<l>Nam reus unde reum se noverit, illud acerbe</l>
<l>Objiciet, sic injuste quandoque ligatur</l>
<l>Justus, et injustos absolvit curia mendax.</l> 
<l rend="indent">Haec ubi dicta, metum jubet evanescere regis</l>
<l>Ergo ubi transmissum medicamen ad intima, venas</l>
<l>Imbuit, emeriti perierunt semina morbi.</l> 
<l>Exhilarat vultum color, et pallore perempto,</l>
<l><pb n="0480B"/>Emergit facies niveo liquefacta rubore;</l>
<l>Mens redit, et virtus rediviva renascitur intus,</l>
<l>Concurrunt proceres, avidi spectare Philippum</l>
<l>Illius injiciunt jucundi brachia collo,</l>
<l>Huncque Patrem patriae, servatoremque salutant;</l>
<l>Rex cum sol rutilo radiaret crastinus axe,</l>
<l>Insigni provectus equo, per castra videndum</l>
<l>Se dedit, et pavidis excussit mentibus omnem</l>
<l>Segnitiem, vultuque suos ac voce refecit.</l> 
<l>Inde ubi finitimas exercitus obruit urbes,</l>
<l>Et sacra pro dubia, quae voverat ante, salute</l>
<l>Persolvit superis; ferratos moenibus Issi</l>
<l>Applicuit cuneos, ubi Parmenio venienti</l>
<l>Occurrens, urbi desertae a civibus infert.</l> 
<l rend="indent">
<pb n="0480C"/>Quaeritur hic inter proceres, an debeat ultra</l>
<l>Extendi bellis acies, potiusne sit hostis</l>
<l>Opperiendus ibi? placuit sententia tandem</l>
<l>Haec potior ducibus, inter montana jugosis</l>
<l>Faucibus, hic fatis committere robur utrumque,</l>
<l>Quippe pares illic acies utriusque tyranni</l>
<l>Parmenio censet, angusta valle, futuras.</l> 
<l>At Sisenes, quia rem tacite suppresserat, auro</l>
<l>Creditur a Dario furtim corruptus, eumque</l>
<l>Mors injusta ferit, non ignorante tyranno.</l> 
<l>Jamque superveniens Graecis equitatus ab oris,</l>
<l>Exsilio comitante fugam, duce * <hi>Thymode,</hi> castris</l>
<l>Infertur Darii, regique salubre propinans</l>
<l>Consilium suadet, ut, dum licet, axe citato</l>
<l>Obliquum retro flectat iter, cursuque volucri</l>
<l><pb n="0480D"/>Pulvereo repetat spatiosos aequore campos:</l>
<l>Aut si degenerem pudeat retrocedere regem</l>
<l>Converso ne forte gradu vertatur in omen</l>
<l>Triste suis, saltem gazas, et pondera belli</l>
<l>Dividat in partes, ut si fortuna, quod absit!</l> 
<l>Faverit Argolicis in primo Marte, supersit</l>
<l>Copia, quoque recens ruat in discrimina pubes;</l>
<l>Non mediocris enim furor est exponere bellis,</l>
<l>Uno, velle semel fortunae cuncta, sub ictu.</l> 
<l>Utile consilium dederat, sed inutile visum est</l>
<l>Principibus Persis, quorum praevertere regem</l></div2>

<div2 id="861-"><head>Vers. 861</head>
<l>[Vers. 861.] Mens erat, ut merita deleret morte Quirites</l>
<l><pb n="0481A"/>Conductos, etenim gazas dispergere Graecos</l>
<l>Velle putant, ut sic spoliis et rebus onusti</l>
<l>Ad regem Macedum redeant, pacemque reforment.</l> 
<l rend="indent">Rex, ut mitis erat, satis ac tractabilis, aures</l>
<l>Obstruit his monitis, et pectore saucius: Absit!</l> 
<l>O proceres, ait, ut nostro dominetur in aevo</l>
<l>Dedecus hoc, perdamne viros mea castra secutos</l>
<l>Castra fidemque meam? nunquam tam saeva severos,</l>
<l>Jamque senescentes, infamia polluat annos;</l>
<l>Sic ait, et grates referens absolvit Achivos,</l>
<l>Sed regredi regem, profugus ne forte putetur,</l>
<l>Dedecori ascribit, jamjam committere bellum</l>
<l>Ardet, et angustos inter decernere montes,</l>
<l>De gaza primo definit, eoque jubente</l>
<l><pb n="0481B"/>Maxima cum cuneis pars est transvecta Damascum,</l>
<l>More tamen veterum servato, regia conjux</l>
<l>Et soror, et proles, in castris fata sequuntur.</l> 
<l>Certus abhinc Darius, cum posterus exseret orbem</l>
<l>Luciferum Titan regum concurrere vires,</l>
<l>Ascendit tumulum, modico qui colle tumebat,</l>
<l>Castrorum medius, patulis ubi frondea ramis</l>
<l>Laurus odoriferas celabat crinibus herbas;</l>
<l>Saepe sub hac memorant carmen silvestre canentes</l>
<l>Nympharum vidisse choros, Satyrosque procaces.</l> 
<l>Fons cadit a laeva, quem cespite gramen obumbrat</l>
<l>Purpureo, verisque latens sub veste jocatur</l>
<l>Rivulus, et lento rigat inferiora meatu</l>
<l>Garrulus, et strepitu facit obsurdescere montes.</l> 
<l><pb n="0481C"/>Hic mater Cybele, Zephyrum tibi Flora maritans</l>
<l>Pullulat, et vallem secundat gratia fontis;</l>
<l>Qualiter Alpinis spumoso vertice saxis</l>
<l>Descendit Rhodanus, ubi Maximianus Eoos</l>
<l>Exstinxit cuneos, cum sanguinis unda meatum</l>
<l>Fluminis adjuvit fusa legione <hi>virorum</hi> </l>
<l>Permistusque cruor erupit in aethera, spreto</l>
<l>Aggere terrarum, totumque rigavit Agaunum.</l> 
<l>Hinc ad suppositas vulgi procerumque cohortes</l>
<l>Pacifici Darius obliquans luminis orbem,</l>
<l>Accitis ducibus prius, in discrimen ituros</l>
<l>Segregat in partes, demum sic orsus, adultas</l>
<l>Ore pio spirante preces, soloque mereri</l>
<l>Debuit aspectu, facies matura favorem.</l> 
<l>Haeredes superum Persae, gens unica bello.</l> 
<l><pb n="0481D"/>Cui genus a prisci descendit origine Beli,</l>
<l>Qui primus meruit <hi>venerandus imagine dia</hi> </l>
<l>Inter coelicolas solio stellante locari,</l>
<l>Solvite corda metu, furor est, pugnamque vocari</l>
<l>Dedecet, in Dominum cum servus abutitur armis;</l>
<l>Ultio, non bellum est, servos ubi sceptra rebelles</l>
<l>Corripiunt, captosque domant, patriamque tuentur;</l>
<l> <hi>Ille puer spurius</hi> regni moderamen adeptus</l>
<l>Cuncta sibi cessura ratus, fervore juventae</l>
<l>Ducitur, et casus ruit improvisus in omnes,</l></div2>

<div2 id="914-"><head>Vers. 914</head>
<l>[Vers. 914.] Et pugnando mori mavult, quam cedere victus,</l>
<l><pb n="0482A"/>Et jam spe vacuus, animo lentescit inani,</l>
<l>Damnorumque memor, quae Granicus intulit amnis,</l>
<l>Incipit afflictis partim diffidere rebus,</l>
<l>Proh pudor! in rerum dominos quibus omne metallum</l>
<l>Servit, servi inopes, pauci, sine viribus audent.</l> 
<l>Scire velim Macedo, quibus, inspirante Megaera,</l>
<l>Artibus, illius Cyri te posse potiri</l>
<l>Imperio jactas? cui Lydia, Croesus et omnes</l>
<l>Curvavere genu quocunque sub axe tyranni.</l> 
<l>Qui licet exstinctus, me successore, superstes</l>
<l>Regnat, et in vivo vivit fortuna sepulti.</l> 
<l>Si veterum monumenta manent; si mente recordor</l>
<l>Scripta patrum memori, quis nos a stirpe gigantum</l>
<l><pb n="0482B"/>Ignoret duxisse genus? quis bella deorum,</l>
<l>Quis coctum laterem, structamque bitumine turrim</l>
<l>Nesciat a proavis? magnaeque quis immemor urbis</l>
<l>Cui dedit aeternum labii confusio nomen?</l> 
<l>Ergo agite, o proceres, patrium revocate vigorem,</l>
<l>Pro patria state, et patriae titulis, et honori</l>
<l>Invigilate, decet: ne pauper et advena victor</l>
<l>Conculcet pedibus veterum monumenta parentum,</l>
<l>At si quem vestrum, quod abominor, improbus hostis</l>
<l>Excutiat campo, profugumque per arva fatiget,</l>
<l>Si mihi, si patriae, si civibus arma negatis,</l>
<l><pb n="0482C"/>Uxores saltem, ac nati, quos hostica clades</l>
<l>Obteret in castris moneant in castra reverti.</l> 
<l>Non tamen id vereor quin jam victoria Persis</l>
<l>Applaudat ducibus, etenim ludente favilla</l>
<l>Ardere in somnis Macedum tentoria vidi,</l>
<l>Vesanumque ducem ritu Babylonis amictum,</l>
<l>Purpureo luxu subeuntem moenibus urbis</l>
<l>Ad me perlatum, dehinc evanescere raptum.</l> 
<l>Quid moror? aeternum testor jubar, aurea solis</l>
<l>Lumina, cui dedimus nostris in finibus ortum,</l>
<l>Hostis erit quicunque fugae laxabit habenas.</l> 
<l rend="indent">Plura locuturo celeri pede nuntius affert,</l>
<l>Deseruisse locum Graecos, pavidasque cohortes</l>
<l>Consuluisse fugae, jam per compendia saltus</l>
<l>Ad pelagus rapuisse gradum, perque ardua rupis</l>
<l><pb n="0482D"/>Praecipitasse viam, mollem sic principis aurem</l>
<l>Pascit adulator, fluitat percussus inani</l>
<l>Laetitia, damnatque moras. Exercitus ergo</l>
<l>Flumine transmisso per saxa, per invia raptim</l>
<l>Quaerit iter, profugumque parat praevertere regem.</l> 
<l>Quo ruitis, peritura cohors? juvenemne putatis</l>
<l>Invictum fugere hunc, qui quovis crimine credit</l>
<l>Turpius esse fugam? qui ne fugiatis inertes,</l>
<l>Hoc solum metuit, etenim si forte daretur</l>
<l>Optio talis ei, fugiens an vincere mallet</l></div2>

<div2 id="964-"><head>Vers. 964</head>
<l>[Vers. 964.] Quam vinci a profugis, hostique resistere victus?</l> 
<l><pb n="0483A"/>Forsitan ambigeret, utrum minus esset honori.</l> 
<l rend="indent">Jam Chaldaea cohors, Isson festina propinquans</l>
<l>Proditur excubiis, auri lapidumque nitore</l>
<l>Fulgurat armorum series, graditurque rapaci</l>
<l>Turbine, pulvereo furata volumine solem.</l> 
<l>Providus aerea currens speculator ab arce</l>
<l>Nuntiat Argolicos, Babylonis adesse tyrannum,</l>
<l>Et genus omne hominum: vix credere sustinet ille,</l>
<l>Quem belli mora sola movet, prior ergo maniplis</l>
<l>Intonat: Arma, arma, o Danai, prior urbe relicta</l>
<l>Fulminat in Persas, sequitur galeata juventus.</l> 
<l>Sic ruit in praedam jejuna fauce Lycaon,</l>
<l>Cujus opem sicco mendicat ab ubere pendens</l>
<l>Vagitus prolis, tandemque impegit in agros</l>
<l>Caedis amica fames, vacuis concepta sub antris.</l> 
<l><pb n="0483B"/>Stat pecus attonitum, quod nec fugere audet, et ipsum</l>
<l>Si fugiat, nemoris alios incurret hiatus.</l> 
<l>Copula diripitur canibus, quos ore canoro,</l>
<l>Et baculo, et palmis irritat ab aggere pastor;</l>
<l>Haud aliter Macedum rex debacchatur in illam</l>
<l>Barbariem, quae nunc profugum pavitare ferebat,</l>
<l>Hos ubi discretis acies adversa catervis</l>
<l>Aspicit in bellum subito prodire volatu.</l> 
<l>Spem sibi mentitam metuens, in praelia mente</l>
<l>Consternata ruit, sed vox et in arma ruentum</l>
<l>Impetus, et discors exercitus agmina turbat.</l> 
<l>Quippe viae potius, quam bello, hostique terendo</l>
<l>Aptus erat miles, Darius tamen agmine rursus</l>
<l>Disposito, caute saecum deliberat, hostem</l>
<l><pb n="0483C"/>Milite consulto vi circumcingere multa,</l>
<l>Utile propositum regique suisque salubre</l>
<l>Quod ratus est, verum ratione potentior omni</l>
<l>Discussit fortuna procax, quae sola tuetur</l>
<l>Tuta, gravata levat, quassat rata, foedera rumpit</l>
<l>Infirmat firmum, fixum movet, ardua frangit.</l> 
<l>Jam Macedum series certo stabilita tenore,</l>
<l>Inque acies distincta suas, montana tenebat:</l>
<l>Rex stabilem peditum tanquam insuperabile vallum</l>
<l>Opposuit Persis, in prima fronte, phalangem;</l>
<l>In cornu dextro praefecti jura * <hi>Nicanor</hi> </l>
<l>Parmenionis habet, illi Ptolomaeus, Amyntas,</l>
<l>Perdiccas, Coenus, Clytus et Meleager adhaerent,</l>
<l>Unusquisque sui dux agminis, at tibi laevum</l>
<l>Commissum est cornu, qui nulli Marte secundus</l>
<l><pb n="0483D"/>Parmenio, sequitur <hi>Craterus generosus</hi> eisque</l>
<l>Jungitur Antigonus et turbidus ense <hi>Philotas.</hi> </l>
<l rend="indent">Hospitus expositus ante omnia signa suorum</l>
<l>Cornipedem vexans in dextro Marte coruscat</l>
<l>Casside flammanti, gladioque tremendus, et hasta,</l>
<l>Armipotens Macedo, lateri junctissimus haeret</l>
<l>Conscius arcani studio par regis et aevo,</l>
<l>Sed longe rosea praestans Hephaestio forma,</l>
<l>Praecedens igitur hilaris vexilla Quiritum,</l>
<l>Praefectos prece sollicitat, blanditur amice,</l>
<l>Consolidat dubios, animos audentibus auget,</l></div2>

<div2 id="1020-"><head>Vers. 1020</head>
<l>[Vers. 1020.] Errantes reprimit, sparsasque recolligit alas,</l>
<l><pb n="0484A"/>Spe libertatis servos, tenues, et avaros</l>
<l>Invitat pretio, lente gradientibus hasta</l>
<l>Innuit, ut properent, nunc hos, nunc circuit illos;</l>
<l>Nunc arcus tractare monet, nunc fundere glandes,</l>
<l>Si procul insistant acies, nunc hoste propinquo</l>
<l>Rem gladio peragant, nunc quaerant fata bipenni,</l>
<l>Dumque gradus inhibent, haec illis pauca profatur:</l>
<l rend="indent">Martia progenies, quorum ditione teneri</l>
<l>Legibus astringi, totus desiderat orbis,</l>
<l>Ecce dies optata, parat qua provida nobis</l>
<l>Solvere promissum toties fortuna triumphum,</l>
<l>Cujus in Europa dudum praeludia sensi</l>
<l>Cum genus Aonidum, totamque a sedibus urbem</l>
<l>Delestis, soloque metu domuistis Athenas;</l>
<l><pb n="0484B"/>Cernitis imbelles auro fulgere catervas,</l>
<l>Cernitis ut gemmis agmen muliebre coruscet?</l> 
<l>Praetendunt praedae plus, quam discriminis; aurum</l>
<l>Vincendum est ferro, tantum didicere minari</l>
<l>Deliciae molles, gladios et vulnus abhorrent.</l> 
<l>Lethifer illorum scrutatus viscera mucro</l>
<l>Cum semel hostili resperserit arva cruore,</l>
<l>Per saltus per saxa fugae divortia quaerent.</l> 
<l>Quanta mei vobis sit cura, probare licebit</l>
<l>Cum gladios hebetes, fractos cum videro, quassos</l>
<l>Ictibus umbones; ferientis dextera mentis</l>
<l>Exprimet affectum, tantum sub pectore vobis</l>
<l>Charus Alexander, quantum permiserit ensis.</l> 
<l>Vincite jam victos, gladio qui parcit in hostem,</l>
<l><pb n="0484C"/>Ipse sibi est hostis. Vitam qui prorogat hosti,</l>
<l>Derogat ille suae, non est clementia, bello</l>
<l>Hostibus esse pium; gravis est sibi, dignaque caedi</l>
<l>Caedis parca manus, segnes incurrere mortem,</l>
<l>Dum pavitant, audent, sed non occurrere morti;</l>
<l>A Persis ducibus quoties illata Pelasgis</l>
<l>Mentibus occurrunt injuria, praelia, caedes,</l>
<l>Creditis esse satis patrum luere acta nepotes</l>
<l>Plurimus in poenas populus non sufficit iste.</l> 
<l>Europae strages, Asiae pensabo ruinis:</l>
<l>Media cum Dario Xerxis commissa piabit.</l> 
<l>Me duce signa duces producite, me duce vallum</l>
<l>Sternite, confertos incedite caede per hostes.</l> 
<l>Praelia non spolium mecum discernite, cedant</l>
<l>Praemia praeda meis, mihi gloria sufficit una:</l>
<l><pb n="0484D"/>Rem vobis, mihi nomen amo. Sic fatur, et ecce</l>
<l>Concurrunt acies; Persae, clamore soluto,</l>
<l>Horrisonis vexant tenues ululatibus auras,</l>
<l>Classica terrifico distringunt arva boatu,</l>
<l>Fit sonus utrinque, et lituis illiditur aer,</l>
<l>Et referunt raucos montana cacumina cantus,</l>
<l>Quaeque sonos iterat purum sine corpore nomen</l>
<l>Responsura fuit nunquam tot vocibus Echo;</l>
<l>Arma tamen Darii multo sudore fabrili</l>
<l>Parta micant, referuntque virum monumenta priorum,</l></div2>

<div2 id="1072-"><head>Vers. 1072</head>
<l>[Vers. 1072.] Emulus ad litem, jubar insuperabile solis</l>
<l><pb n="0485A"/>Invitat clypeus, septeno fusilis orbe,</l>
<l>Fulget origo patrum Darii, gentisque profanus</l>
<l>Ordo Giganteae, quorum sub principe Memrot,</l>
<l>Sennaar in campo videas concurrere fratres</l>
<l>Terrigenas, ubi diluvii dum fata retractant,</l>
<l>Coctile surgit opus, sermo prior omnibus unus,</l>
<l>Scinditur in varias, dictu mirabile, linguas;</l>
<l>Parte micans alia sacram molitur ad urbem</l>
<l>Rex Chaldaeus iter, fulgent insignia patrum</l>
<l>Praelia, et Hebraea celebres de gente triumphi,</l>
<l>Victoris sequitur dejecto lumine currum</l>
<l> <hi>Intercepta</hi> tribus, muris temploque redactis</l>
<l>In planum, hostilis infertur moenibus urbis</l>
<l>Privatus solio, gemina cum luce, tyrannus;</l>
<l>Ne tamen obscurent veterum praeconia regum</l>
<l>Quorumdam maculae, sculptoris dextera magnam</l>
<l><pb n="0485B"/>Praeteriit seriem, quam praetermittere visum est;</l>
<l rend="indent">Inter tot memoranda ducum, regumque triumphos,</l>
<l>Agresti victu pastum, et fluvialibus undis</l>
<l>Turpe fuit regem versa mugire figura,</l>
<l>Rursus in effigiem sensu redeunte priorem.</l> 
<l>Praeteriit vixisse patrem, quem filius amens</l>
<l>Ne nunquam solus patria regnaret in urbe</l>
<l>Consilio Joachim, proh dedecus! alite diro</l>
<l><pb n="0486A"/>Membratim lacerum sparsisse per avia fertur,</l>
<l>Ultima pars clypei, Persarum nobile regnum</l>
<l>Inchoat, in sacro libantem Balthasar auro,</l>
<l>Scribentisque manum, conversaque fata notantis</l>
<l>Aspicias, cujus occultum aenigma resolvit</l>
<l>Vir Desiderii, sed totum circuit orbem</l>
<l>Atque oras ambit clypei celeberrima Cyri</l>
<l>Historia: a tanto superari principe gaudet</l>
<l>Lydia, et ambiguo deceptus Apolline Croesus.</l> 
<l>Ausa tamen Tomyris belli tentare tumultus,</l>
<l>Viribus opponit vires, belloque retundit,</l>
<l>Infractum bellis, et iniquo sidere mergit</l>
<l>Tot titulis illustre caput, proh gloria fallax</l>
<l>Imperii! proh quanta patent ludibria sortis</l>
<l>Humanae! Cyrum terrae pelagique potentem,</l>
<l>Delicias orbis, quem summo culmine rerum</l>
<l><pb n="0486B"/>Extulerat virtus, quem fama locarat in astris,</l>
<l>Qui rector, composque sui, qui totus et unus</l>
<l>Malleus orbis erat, imbellis femina fregit.</l> 
<l>Parcite mortales animos attollere fastu,</l>
<l>Collatis opibus, aspernarique minores,</l>
<l>Parcite victores ingrati vivere summo</l>
<l>Victori, vires, sceptrum, diadema, triumphos,</l>
<l>Divitias, dare qui potuit, auferre valebit.</l> 
</div2></div1>

<div1 n="3"><head>LIBER TERTIUS.</head>


<div2 id="arg."><head>ARGUMENTUM LIBRI TERTII.</head>

<pb n="0485"/>
<l> <hi>Tertius arma canit, populosque in fata ruentes,</hi> </l>
<l> <hi>Vincuntur Persae, Darii pretiosa supellex</hi> </l>
<l> <hi>Diripitur, soror et mater capiuntur, et uxor,</hi> </l>
<l> <hi>Septennisque puer; capta Sidone, Tyroque</hi> </l>
<l> <hi>Funditus eversa, magno discrimine Gaza</hi> </l>
<l> <hi>Vincitur, et Lybicus a paucis vincitur Hammon.</hi> </l>
<l> <hi>Praeterea Darius reparato robore, rursus</hi> </l>
<l> <hi>Major in arma ruit, fit seditionis origo</hi> </l>
<l> <hi>In castris Macedum, lunae defectus, et ecce</hi> </l>
<l> <hi>Consulti vates, duro de tempore tractant.</hi> </l>
</div2>

<div2 id="1133-"><head>Vers. 1133</head>

<pb n="0485"/>
<l><pb n="0485C"/>Jam fragor armorum jam strages bellica vincit</l>
<l>Clangorem lituum, subtexunt astra sagittae,</l>
<l>Missiliumque frequens obnubilat aera nimbus:</l>
<l>Primus in oppositos, praetenta cuspide, Persas</l>
<l>Ocius emisso, tormenti turbine, saxo</l>
<l>Torquet equum Macedo, qua confertissima regum</l>
<l>Auro scuta micant, ubi plurima gemma superbis</l>
<l>Scintillat galeis, qua (formidabile visu)</l>
<l>Aurivomis patulas absorbens faucibus auras</l>
<l>Igniti Dario praefertur forma draconis.</l> 
<l>Quaerentique ducem quem primo vulnere dignum</l></div2>

<div2 id="1143-"><head>Vers. 1143</head>
<l>[Vers. 1143.] Obruat, objicitur Syriae praefectus <hi>Arettas</hi> </l>
<l><pb n="0486C"/>Cujus ab aurata volitans ac pendulus hasta</l>
<l>Vindicat astra leo, galeam carbunculus urit,</l>
<l>Primus Alexandri tremebundo trajicit ictu</l>
<l>Chaldaeus clypeum, sed fraximus asseris arctum</l>
<l>Non patiens aditum, fracto crepat arida ligno,</l>
<l>Gnaviter occurrens ferro Pellaeus Arettae</l>
<l>Dissipat umbonem, qua barbara bulla diescit</l>
<l>Principis in clypeo, nec eo contenta trilicis</l>
<l>Loricae <hi>diffringit</hi> opus cordisque vagatur</l>
<l>Per latebras, animamque bibit lethalis a undo.</l> 
<l>Occidit occisus, largoque foramine manans</l></div2>

<div2 id="1155-"><head>Vers. 1155</head>
<l>[Vers. 1155.] Purpurat arva cruor: regem clamore fatetur</l>
<l><pb n="0487A"/>Altisono vicisse suum, primumque tulisse</l>
<l>Primitias belli, faustum sibi praedicat omen</l>
<l>Graeca phalanx, laetosque ferunt ad sidera plausus</l>
<l>Densantur cunei, Clytus et Ptolomaeus in armis</l>
<l>Conspicui, tanta levitate feruntur in hostes</l>
<l>In tauros quantum geminos rapit ira leones</l>
<l>Quos stimulat jejuna fames, causamque furoris</l>
<l>Adjuvat, excussae gravis obliquatio caudae.</l> 
<l>Hic Ptolomaeus equo, partum Dodanta supinat</l>
<l>Tempora transfixum, cerebroque fluente gementem,</l>
<l>At conto Clytus Artophilon evertere tentat,</l>
<l>Inque vicem sese feriunt, clypeisque retusa</l>
<l>Utraque dissiluit obtuso lancea ferro.</l> 
<l>Quadrupedi quadrupes, armoque opponitur armus,</l>
<l>Pectora pectoribus, orbisque retunditur orbe,</l>
<l><pb n="0487B"/>Thorax thorace, et gemit obruta casside cassis.</l> 
<l>Nec mora poplitibus ambo cecidere remissis</l>
<l>Vectores, vectique simul, similesque peremptis,</l>
<l>Exanimes jacuere diu; sed corpora postquam</l>
<l>Convaluere, prior reparato robore <hi>sursum</hi>.</l> 
<l>Inque pedes sese recipit Clytus, Artophiloque</l>
<l>Surgere conanti, solo furialiter ictu</l>
<l>Demetit ense caput, et terrae mandat humandum.</l> 
<l>Praeditus eloquio bello, specieque, sinistro</l>
<l>Fuderat in cornu Graecum Mazaeus Iollam,</l>
<l>Ultor adest agilis stricto mucrone <hi>Philottas,</hi> </l>
<l>Et quia Mazoeum sonipes amoverat Othim,</l>
<l>Cominus aggreditur, cujus latus ense bipertit:</l>
<l>Interea multa sudantem caede <hi>Philottam</hi> </l>
<l>Hircani cingunt equites, quorum agmina rumpit</l>
<l><pb n="0487C"/>Impiger Antigonus, Coenus, <hi>Craterusque, furensque</hi> </l>
<l>Parmenio, sine quo nil unquam carmine dignum</l>
<l>Gessit Alexander, sed quae provenerit illi</l>
<l>Talio pro meritis, magis arbitror esse silendum.</l> 
<l>Antigoni jacet ense Phylax, Mida cuspide Coeni,</l>
<l>Amphilochum <hi>Craterus sternit,</hi> quem casside rupta</l>
<l>Abstrahit exanimem curru, jungitque ruenti</l>
<l>Automedonta suum, jam viscera rupta trahentem.</l> 
<l rend="indent">More suo ruit in Persas damnatus iniquo</l>
<l>Sidere Parmenio, cui regibus ortus Isannes,</l>
<l>Et Dimus incutiunt hastas lateri, manet ille</l>
<l>Immotus, stabilitque animum pavitantis Orestae,</l>
<l>Qui pedes exesae tendebat in ardua rupis.</l> 
<l>Hunc simul intuitus perfossum pectus Isannem</l>
<l><pb n="0487D"/>Sternit equo, profugumque equitem restaurat in arma,</l>
<l>Instantemque Dimum, rapto mucrone, lacerto,</l>
<l>Cornipedis planta terit, invalidumque relinquit:</l>
<l>His Agilon, his addit Elan, Arabemque Cherampum,</l>
<l>Parte alia furit Eumenides, Persasque lacessit,</l>
<l>Nunc gladio, nunc missilibus, mucrone Diaspen</l>
<l>Dejicit, Endochii telum pulmone cruentat.</l> 
<l>Disjicit ossa virum, procerum conculcat acervos.</l> </div2>

<div2 id="1208-"><head>Vers. 1208</head>
<l>[Vers. 1208.] Nec minus in dextro dum pugnat Marte <hi>Nicanor,</hi> </l>
<l><pb n="0488A"/>Sanguine spargit agros, humectat caedibus aequor,</l>
<l>Cui juvenis facie dives, sed ditior ortu,</l>
<l>Quippe genus claro referens a sanguine Cyri</l>
<l>Obviat Eclimus, clypeumque <hi>Nicanoris</hi> ictu</l>
<l>Provocat, ut laterem tecti vaga veris in ortu</l>
<l>Grando ferire solet, sed respuit aeris iram</l>
<l>Tuta domus, verum durato corde <hi>Nicanor</hi> </l>
<l>Irruit in facinus miserandae caedis, eumque,</l>
<l>Qua candens oculis aperit lorica fenestram,</l>
<l>Cuspide percellit, et lumine privat utroque.</l> 
<l>Dumque per unius aditum scelus ausa cucurrit</l>
<l>Fraxinus, alterius exstinxit luminis usum;</l>
<l>Stabat in adverso discriminis agmine duri</l>
<l>Clara propago Nini, princeps <hi>Ninivita</hi> Negusar,</l>
<l>Doctus in objectos dubia saevire securi,</l>
<l><pb n="0488B"/>Doctus et a tergo jaculis incessere fata,</l>
<l>Nunc jaculis, nunc ense furit, nunc vero bipenni</l>
<l>Excutiens cerebrum, jaculo perfoderat Helim</l>
<l>Actoriden, Dorylum dextro viduaverat armo,</l>
<l>Fuderat Hermogenem caesa cervice securi,</l>
<l>Hunc ubi multimoda vastantem caede Pelasgos</l>
<l>Intuitus stricto celer advolat ense <hi>Philottas,</hi> </l>
<l>Quaque super conum lucem vomit igne pyropus,</l>
<l>Pertundit galeam, sed lubrica discutit ictum:</l>
<l>Non impune tamen descendit mucro, sinistram</l>
<l>Quam sibi forte manum frontem praetenderat ante</l>
<l>Amputat: ecce parat ulcisci dextra sororem</l>
<l>Caedibus exposita, et caedis secura, securim</l>
<l><pb n="0488C"/>Librat, et astanti casum casura minatur,</l>
<l>Ereptamque sibi gemeret fortasse <hi>Philottas</hi> </l>
<l>Ante dies animam, sed equo praelatus Amyntas</l>
<l>Opposuit clypeum quem miro transiit ictu</l>
<l>Machina terribilis, medioque umbone retenta est</l>
<l>Retrahere ardenti, qua jungitur ulna lacerto,</l>
<l>Ense viri instantis a pectore caesa recessit.</l> 
<l>Excitat interdum vires dolor, ille recisis</l>
<l>In bello manibus, se corpus inutile cernens,</l>
<l>Quod potuit fecit, et equo se objecit Iollae,</l>
<l>Tresque ruere simul, periit perfossus Iollas,</l>
<l>Et sonipes jaculis, sed nec tibi dure Negusar</l>
<l>Missilium grando, nec tanta ruina pepercit.</l> 
<l>Jam latet herba madens, terramque cadavera celant,</l>
<l><pb n="0488D"/>Arva natant sanie, replentur sanguine valles,</l>
<l>Largus utrinque cruor, sed major inebriat agros</l>
<l>Persarum strages, rarescit barbarus hostis,</l>
<l>Tabescitque animo, licet infinitus, eumque</l>
<l>Pauca manus Macedum, non cessat caedere, quorum</l>
<l>Defectum nimium fervens audacia supplet.</l> 
<l>His igitur jam terga fugae spondentibus, instat</l>
<l>Ceu fulmen Macedo, perque invia tela, per enses,</l>
<l>Perque globos equitum peditum stipante corona,</l>
<l>Ad Darium moderatur iter, sed contrahit agmen</l></div2>

<div2 id="1261-"><head>Vers. 1261</head>
<l>[Vers. 1261.] Oxatres, Dario quo nemo propinquior ortu,</l>
<l><pb n="0489A"/>Hic dolor, hic gemitus, perit acris utrinque juventus,</l>
<l>Involvitque ducum mors uno turbine turbam,</l>
<l>Seminat in Persas lethi genus omne, cruentas</l>
<l>Excutiens Bellona manus; gemit ille recluso</l>
<l>Gutture, trajecto jacet ille per illa ferro:</l>
<l>Hunc <hi>sparus exanimat</hi>, hunc tundit funda, per artus</l>
<l>Ille vomit saniem fractis cervicibus, illi</l>
<l>Intestina cadunt, alium sibi vindicat ensis,</l>
<l>Hic obit, hic obiit; hic palpitat, ille quiescit.</l> 
<l>Stabat ab oppositis niveis pretiosus in armis</l>
<l>Memphites Zoloas, quo nemo peritior astris</l>
<l>Mundanas praenosse vices, quo sidere frugis</l>
<l>Defectum patiatur ager, quis frugifer annus,</l>
<l><pb n="0489B"/>Unde nives producat hiems, quae veris in ortu</l>
<l>Temperies impinguet humum, cur ardeat aestas,</l>
<l> <hi>Quidque det</hi> autumno maturis cingier uvis,</l>
<l>Circulus an possit quadrari, an musica formet</l>
<l>Coelestes modulos, vel quae proportio rerum</l>
<l>Quatuor inter se, novit quis sidera septem</l>
<l>Impetus obliquo rapiat contraria mundo,</l>
<l>Quot distent a se gradibus, quae stella nocivum</l>
<l>Impediat saevire senem, quo sidere fiat ·</l>
<l>Obice propitius, Martem quis temperet ignis,</l>
<l>Quam sibi quisque domum quaerat, quod sidus in isto</l>
<l> <hi>Imperet hemicyclo,</hi> motus rimatur, et horas</l>
<l>Colligit, eventus hominum perpendit in astris.</l> 
<l>Parva loquor, totum claudit sub pectore coelum;</l>
<l rend="indent">
<pb n="0489C"/>His ergo in stellis mortem sibi fata minari</l>
<l>Contemplatus erat, sed enim quia vertere fati</l>
<l>Non poterat seriem, penetrare audebat ad ipsum</l>
<l>Rectorem Macedum, toto conamine poscens</l>
<l>A tanto cecidisse viro, vitamque perosus,</l>
<l>Mortem parturiens in prima fronte furoris</l>
<l>Occurrebat ei curruque premebat ab alto</l>
<l>Grandine missilium pertusum principis orbem,</l>
<l>Nec solum jaculis, sed voce probrisque lacessit,</l>
<l>Atque ita: Nectanebi non inficianda propago,</l>
<l>Dedecus aeternum matris, cur vulnera perdis</l>
<l>Ignavos agitans? in me converte furorem,</l>
<l>Si quid adhuc virtutis habes, me contere, cujus</l>
<l>Militiam claudit septemplicis arca Sophiae,</l>
<l>Et caput astriferum sibi vindicat utraque laurus.</l> 
<l><pb n="0489D"/>Motus Alexander miseretur obire volentis,</l>
<l>Ac placide subjicit: Proh monstrum! quisquis es, inquit,</l>
<l>Vive, precor, moriensque tuum ne destrue tantis</l>
<l>Artibus hospitium; nunquam mea dextera sudet,</l>
<l>Vel rubeat gladius cerebro, tam multa scienti;</l>
<l>Utilis es mundo; quis te impulit error ad amnem</l>
<l>Tendere velle Stygos, ubi nulla scientia floret?</l> 
<l>Dixit, at ille pedes terrae se mandat, eique,</l></div2>

<div2 id="1312-"><head>Vers. 1312</head>
<l>[Vers. 1312.] Qua se dissocians ocream lorica relinquit,</l>
<l><pb n="0490A"/>Sauciat ense femur, et dedicat arva cruore.</l> 
<l>Infremuit Macedo, Zoloaeque ut parcere posset</l>
<l>Admissum procul egit equum, sic ergo remotus</l>
<l>Continuit bilem, verum Meleager in illum</l>
<l>Irruit, et Zoloae, qua cruri tibia nubit,</l>
<l>Caedit utrumque genu, tum caetera turba jacentem</l>
<l>Comminuunt in frustra virum, stellisque reponunt.</l> 
<l rend="indent">Tunc vero in Darium pondus discriminis omne</l>
<l>Conversum est: quid agat? videt arva cruore suorum</l>
<l>Pinguia, se circa videt exanimata jacere</l>
<l>Corpora tot procerum, [ <hi>fugiuntque quibus super ante</hi> </l>
<l> <hi>Fidebat potius</hi> ] quin viscera fusa trahentes</l>
<l>Inter equos auriga jacet, cervice recisa.</l> 
<l>Dum dubitat, fugiatne pedes, seseve laboret</l>
<l><pb n="0490B"/>Perdere? Perdiccas jaculum jaculatur, at illud</l>
<l>Se capiti affigit, cerebrum tamen ossa tuentur:</l>
<l>Excutitur Darius curru, nec sustinet ultra</l>
<l>Ferre aciem, turbamque pedes declinat, et inter</l>
<l>Degeneres, profugosque legit compendia saltus,</l>
<l>Donec ei sonipes oblatus ab Ausone magnum</l>
<l>Transtulit Euphraten, ac se Babylona recepit.</l> 
<l rend="indent">Hunc ubi fortunam belli mortisque ruinam</l>
<l>Evasisse fuga sensit Mazaeus, et illi</l>
<l>Quorum victoris animi excellentia nondum</l>
<l>Evelli a campo, Martisque furore sinebat</l>
<l>Extemplo turbata malis, audacia tantos</l>
<l>Destituens motus, didicit servire timori.</l> 
<l>Inque metum conversa fides, fugit agmine facto</l>
<l><pb n="0490C"/>Turba ducum, partesque labant, ubi summa movetur,</l>
<l>Cumque caput nutat, turbari membra necesse est.</l> 
<l>Caeditur a tergo populus, furit altera caedes,</l>
<l>Pro domino patriaque mori dum posset honeste,</l>
<l>Dedecoris, mortisque luem fugiendo meretur.</l> 
<l rend="indent">Jam satur ad locutum redit ensis, et ipse Pelas-</l>
<l>Victores victor a caede recedere cogens,</l>
<l>Ad gazas properare jubet, rapiendaque gazae</l>
<l>Munera, quae saltus jacet interclusa latebris,</l>
<l>It celer, et partas partitur partibus aequis</l>
<l>Victor opes, onerantur equi, gemit axis avarus,</l>
<l>Jam satur est, aurumque vomit summo tenus ore</l>
<l>Sacculus, et nexus refugit, spernitque ligari,</l>
<l><pb n="0490D"/>Fessa legendo manus, non est satiata legendo.</l> 
<l>Quin caligae, patulique sinus turgere docentur.</l> 
<l rend="indent">Itur in imbelles, agmen muliebre, catervas,</l>
<l>Quarum ubi marmoreo rapuere monilia collo,</l>
<l>Extorquent torques, et in aures perdidit auris;</l>
<l>Itur in amplexus nuptarum, virginitasque</l>
<l>Vim patitur, coit in patulo, tractatque pudenda</l>
<l>Sanguinolenta manus, coitus pars altera labem</l>
<l>Contrahit incestus, verum pars altera luget,</l></div2>

<div2 id="1363-"><head>Vers. 1363</head>
<l>[Vers. 1363.] Et venit ad veniam, patientis namque reatum</l>
<l><pb n="0491A"/>Vis illata levat, minuitque coactio culpam.</l> 
<l>Majestate tamen salva, salvoque pudore</l>
<l>Tota domus Darii, genitrix et regia conjux</l>
<l>Et soror, et natus (tanta est clementia regis)</l>
<l>Curribus auratis in Dorica castra vehuntur.</l> 
<l>Et matrem Darii sic tractat, ut hanc sibi matrem</l>
<l>Eligat, uxori det nomen habere sororis:</l>
<l>Septennem puerum in natum sibi mitis adoptet.</l> 
<l rend="indent">Tantus enim virtutis amor tunc temporis, illo</l>
<l>Pectore regnabat, si perdurasset in illo</l>
<l>Ille tenor, non est quo denigrare valeret</l>
<l>Crimine candentem titulis infamia famam,</l>
<l>Verum ubi regales, Persarum rebus adeptis,</l>
<l>Deliciae posuere modum, suasitque licere</l>
<l>Illicitum et licitum, genitrix opulentia luxus,</l>
<l><pb n="0491B"/>Corripuit fortuna physin, cursuque retorto</l>
<l>Substitit unda prior, vitiorum cautibus haerens.</l> 
<l>Qui pius ergo prius erat hostibus, hostis amicis,</l>
<l>Impius in caedes, et bella domestica demum</l>
<l>Conversus, ratus illicitum nil esse tyranno;</l>
<l>Praeterea, quis praetereat summum sibi patrem</l>
<l>Usurpasse Jovem? nam se genitum Jove credi</l>
<l>Imperat, et credit hominem transgressa potestas,</l>
<l>Seque hominem fastidit homo, minimumque videtur</l>
<l>Esse sibi, cum sit inter mortalia summus.</l> 
<l rend="indent">Mittitur interea cum Parmenione Damascum</l>
<l>Miles, ut a victis extorqueat urbe repostas</l>
<l>Reliquias gazae, sed jam censebat habendas</l>
<l>Victori praefectus opes, dominoque priori</l>
<l>Proditor infidus, caute quos traderet hosti</l>
<l><pb n="0491C"/>Traxerat urbe suos, fortunae namque meatu</l>
<l>Mutato, mutatus erat, sic unius uno</l>
<l>Crimine Persarum, caesis tot millibus ipse</l>
<l>Cum reliquis cecidit, Dario solamen id unum</l>
<l>Damnorum, luctusque fuit, cum nuntius ipsum</l>
<l>Artificem sceleris afferret in agmine primo</l>
<l>Arte perisse sua, nec iniquam sustinet ultra</l>
<l>Dicere fortunam, quae justa lance rependit</l>
<l>Sontibus interdum, prout fraus ignava meretur.</l> 
<l>Haec Dario medicina mali, sic pene malorum</l>
<l>Omnia cum quodam veniunt incommoda fructu.</l> 
<l rend="indent">Septimus accenso Phoebea lampade mundo</l>
<l>Presserat astra dies, cum rex pro more peracto</l>
<l>Funeris obsequio tendit Sidona, vetustam</l>
<l><pb n="0491D"/>Phoenicum gentem, quibus in sua jura redactis,</l>
<l>Ad Tyrios convertit iter, quos omne paratos</l>
<l>Martis ad examen, murique abrupta tuentes,</l>
<l>Gaudet Alexander suspecta cominus urbe,</l>
<l>Invenisse viros, tot propugnacula muris</l>
<l>Edita; dispositae longo stant ordine turres,</l>
<l>Quae lapidum valeant refugos eludere jactus.</l> 
<l>At quacunque aditum molitur saxea moles,</l>
<l>Adsunt obtenta clypeorum crate clientes.</l> </div2>

<div2 id="1417-"><head>Vers. 1417</head>
<l>[Vers. 1417.] Plurimus hic fundit fundam jaculator, et arcum,</l>
<l><pb n="0492A"/>Plurima suppositis mortem ballista minatur.</l> 
<l>Verum ubi longa dies afflictis civibus urbem</l>
<l>Navali modo congressu, modo Marte pedestri</l>
<l>Fregit, et appositis utrinque ad moenia Graium</l>
<l>Navibus, hostiles dissolvit machina muros:</l>
<l>Absque aliquo periit discrimine sexus et aetas</l>
<l>Omnis, et a nullo scelus aequo judice pensans</l>
<l>Abstinuit gladius; etenim cum moenia nondum</l>
<l>Cingeret obsidio, missos a rege Quirites</l>
<l>Paci ut consulerent, angusto in tempore cives</l>
<l>Et pace, et medii violato foedere juris,</l>
<l>Implicuere neci legatos, unde tyranno</l>
<l>Infensi, nec enim veniam meruere mereri,</l>
<l>In quibus et veniae, et pacis legatio nullam</l>
<l>Invenit veniam, Macedo jubet ocius omnes</l>
<l><pb n="0492B"/>Cladibus involvi, praeter quos templa tuentur;</l>
<l>Fit fragor et planctus, crebrescit flebile murmur,</l>
<l>Aurea femineus perstringit sidera clamor,</l>
<l>Dumque in praecipiti rerum discrimine nutant,</l>
<l>Qua magis incumbit ventorum spiritus urbi,</l>
<l>Substituunt ignem, volat ad fastigia flammae</l>
<l>Inflammata fames, et eo magis esurit ignis,</l>
<l>Quo plures tabulata cibos, alimentaque praebent.</l> 
<l>Mista plebe patres pereunt, genus omnibus unum</l>
<l>Mortis, sed species moriendi non fuit una;</l>
<l>Iste pyram ut fugiat, gladios incurrit, at ille,</l>
<l>Ut gladios fugiat, medios se mittit in ignes;</l>
<l>Nonnullos, alia mortem dum morte caverent</l>
<l>Urbis semirutae lapsos de moenibus, ultro</l>
<l><pb n="0492C"/>Aequorei vehemens absorbuit amnis hiatus,</l>
<l>Occultas alii latebras, vacuosque penates</l>
<l>Quaerentes laqueos jugulis aptare parabant,</l>
<l>Et mortem fecere sibi, ne morte perirent</l>
<l>Inflicta a Graiis, alios divortia mortis</l>
<l>Quaerere dum puduit, pro jure et legibus urbis,</l>
<l>In faciem patriae libertatemque tuendo</l>
<l>Elegere mori, mortis genus istud honestum.</l> 
<l>Et labi sine labe fuit, non cedere, caedi,</l>
<l>Caedereque et caedi dum non caedantur inulti.</l> 
<l>Occurrunt, et materiam ferientibus affert</l>
<l>Gens devota neci, feriunt, feriuntur et ipsi:</l>
<l>Dumque necem patiuntur, agunt, ad utrumque parati;</l>
<l rend="indent">Nec minus excidium conjux Cythereius infert;</l>
<l><pb n="0492D"/>Solvitur in cineres ab Agenore condita primo</l>
<l>Nobilis illa Tyrus, quae, si praeclara merentur</l>
<l>Vatum dicta fidem, famae si credere dignum est,</l>
<l>Vocum sola notas, et rerum sola figuras</l>
<l>Aut didicit prior, aut docuit. Sic ergo tot annis</l>
<l>Indomitam indomitus domuit Macedum furor urbem.</l> 
<l rend="indent">Verum vera fides et pax divina sub ipso</l>
<l>Christorum Christo reparatis moenibus urbem</l>
<l>Restituere, ubi <hi>plebs veri studiosa</hi> flagransque</l></div2>

<div2 id="1470-"><head>Vers. 1470</head>
<l>[Vers. 1470.] Thuribulo mentis, Crucifixi nomen adorat,</l>
<l><pb n="0493A"/>Cujus sunt aliae septeni climatis urbes</l>
<l>Quas patria ditione tenet, longumque tenebit.</l> 
<l rend="indent">Praemonuisse alias poterat Tyrus obruta gentes ·</l>
<l>Neque sub Eoo regio praesumeret orbe</l>
<l>Pellaei deinceps, Macedumque lacessere vires</l>
<l>Gaza tamen Darium, causamque secuta priorem,</l>
<l>Ausa parem, superos muris excludere tentat,</l>
<l>Fortunam si forte fides evertere possit;</l>
<l>Dumque suum Mars explet opus, dum caede cruenta</l>
<l>Et damno partis utriusque prosternit utrinque;</l>
<l>Barbarus ad regem veniens, ut transfuga, ferrum</l>
<l>Occultans clypeo, Magni caput appetit ense,</l>
<l>Sed quia fatorum stat inevitabilis ordo,</l>
<l>Eventusque hominum series immobilis arctat,</l>
<l>Erravit temulenta manus, ferroque perire</l>
<l><pb n="0493B"/>Non patitur Lachesis, cui jam fatale venenum</l>
<l>Confectumque diu lethaea <hi>pixide clausum</hi> </l>
<l>Lurida considerat mediante favore suorum</l>
<l>Porrectura duci dea post duo lustra bibendum.</l> 
<l>Hic Arabis dextram, quia sic erravit eodem</l>
<l>Quem male libravit rex imperat ense recidi:</l>
<l>Quique prius sopitus erat jam fraude recenti,</l>
<l>Martius evigilat furor, et sub corde calenti</l>
<l>Ira recrudescit, dumque instat turbidus hosti,</l>
<l>Ausa nefas, laevum perstringit fraxinus armum,</l>
<l>Et medium cruris elisit saxea moles:</l>
<l>Sed licet accepto bis vulnere, non tamen acri</l>
<l>Destitit incepto Macedo, sed prodigus aurae</l>
<l>Vitalis, scindit cuneos, ipsumque tyrannum</l>
<l>Obruit, et victis urbem tradentibus intrat.</l> 
<l rend="indent">
<pb n="0493C"/>Hinc ubi disposuit procerum discretio regno,</l>
<l>Tendit in Aegyptum, qua sub ditione redacta,</l>
<l>Ardet rex Libyci sedes Hammonis adire,</l>
<l>Difficiles aditus, iter intolerabile, quamvis</l>
<l>Fortibus et paucis: rorem sitit arida tellus,</l>
<l>Et coelum mendicat aquas, aestuque perenni</l>
<l>Marcescit regio, et steriles moriuntur arenae,</l>
<l>Cumque tenax sabulum solem concepit et arva</l>
<l>Impulsuque pedum concrevit turbo, procellas</l>
<l>Hic Syrtes habuere suas, hic altera sicco</l>
<l>Scylla mari latrat, hic pulverulenta Charybdis;</l>
<l>Pulvereos vomit ille globos; jacet ille sepultus</l>
<l>In sabulo, fortassis eos leviore procella</l>
<l>Punisset mare Neptuni, quam pulveris aequor.</l> 
<l><pb n="0493D"/>Nusquam culta virent, hominis vestigia nusquam,</l>
<l>Nusquam terra oculis, nusquam sese objicit arbor.</l> 
<l rend="indent">Jam quater irriguos libraverat aere currus,</l>
<l>Memnonis impendens lacrymas aurora sepulcro,</l>
<l>Cum Macedum rector, et caetera turba superstes</l>
<l>Hammonis subiere nemus, fontemque biberunt,</l>
<l>Quem satis indignum est inter memoranda silere;</l>
<l>Cum sol frenat equos, tepidos habet unda meatus,</l>
<l>Frigidior glacie est, quando ferventior arva</l>
<l>Exurit Titan, mediae fervore diei;</l>
<l>Axe sub Hesperio cum jam praesepia mundans</l></div2>

<div2 id="1526-"><head>Vers. 1526</head>
<l>[Vers. 1526.] Solis equos stabulare mari parat hospita Thetis,</l>
<l><pb n="0494A"/>Ambrosiamque locat, et liberat ora lupatis:</l>
<l>Frigoris excluso paulum torpore tepescit</l>
<l>Fons Jovis, ac Phoebo torrentior aestuat idem,</l>
<l>Cum mundum madidis medius sopor irrigat alis;</l>
<l>Quoque magis Phoebus solidum festinat ad ortum,</l>
<l>Tanto plus soliti reminiscitur unda teporis,</l>
<l>Et nocturnus eam cogit decrescere fervor,</l>
<l>Donec Phoebeo rursus languescit in ortu.</l> 
<l rend="indent">Rex ubi consulto laetus Jove munera solvit,</l>
<l>Regreditur Memphim licet affectaret adustas</l>
<l>Aethiopum gentes, et inhospita Memnonis arva,</l>
<l>Aurorae sedes, atque invia solis adire.</l> 
<l>Sed durum Martis et inexpugnabile tempus,</l>
<l>Et praefixa, dies mundi visura tumultus</l>
<l>Et strages pugnae, quam maturaverat hostis,</l>
<l><pb n="0494B"/>Vicina instabat, positamque regentis in arcto</l>
<l>Cogit ab incepto mentem desistere voto.</l> 
<l rend="indent">Arctabant rigidam majora negotia mentem,</l>
<l>Interea Darii reparato robore, totus</l>
<l>Conjuratus adest in praelia mundus, eumque</l>
<l>Praeteriti pudor et spes incentiva futuri</l>
<l>Rursus in arma vocant, coeunt in castra Quirites</l>
<l>Permisti agricolis, queritur cessare ligones</l>
<l>Radicosus ager, et sentibus obsita tellus,</l>
<l>Suspirant ad plaustra boves, dorsumque cameli</l>
<l>Barbaries gentis, elephantes bellica pressit</l>
<l>Machina, turrito gradientes agmine, nec se</l>
<l>Bubalus absentat, nunquam tot millibus Argos</l>
<l>Aggrediens hominum siccavit flumina Xerxes.</l> 
<l>Sed neque tam multas collegit in Aulide gentes</l>
<l><pb n="0494C"/>Ultor adulterii, cum classi defuit aequor,</l>
<l>Virgineusque cruor monitu Calchantis iniqui</l>
<l>Detersit facinus, et ventos sanguine solvit.</l> 
<l rend="indent">Miratur Macedo, tot millibus ante redactis</l>
<l>In nihilum, plures rediviva morte renasci</l>
<l>Ad mortem populos rursusque ad bella vocari,</l>
<l>Non secus Antaeum Libycis Jove natus arenis</l>
<l>Post lapsum stupuit majorem surgere, donec</l>
<l>Sublatum rapiens: Vana spe duceris, inquit,</l>
<l>Hic <super>50</super> Antaee cades. Vel cum tot caede suorum</l>
<l>Fecundam capitum domuit Tirynthius Hydram.</l> 
<l rend="indent">Jamque per Euphraten discriminis immemor omnis</l>
<l>Contemptor numeri, rapidum transegerat agmen</l>
<l><pb n="0494D"/>Terrarum domitor, exustasque ignibus urbes,</l>
<l>Quas aditurus erat, fumantesque invenit agros,</l>
<l>Quos duce Mazaeo Darius praeceperat uri</l>
<l>Ut tali articulo fortunae flectere cursum</l>
<l>Possit, et <hi>exutos Cereali munere frugum</hi> </l>
<l>Cogeret audaci Graios desistere coepto,</l>
<l>Desperare aditum per saxa rigentia flammis,</l>
<l>Molirique fugam, dum cuncta exusta viderent,</l>
<l>Et loca feta igni, et viduatos gramine colles</l>
<l>Otia cum sulci gemerent, victumque negaret</l>
<l>In cinerem resoluta Ceres. Sed sorte secunda</l></div2>

<div2 id="1581-"><head>Vers. 1581</head>
<l>[Vers. 1581.] Usus Alexander ad summi semper honoris</l>
<l><pb n="0495A"/>Aspirans apicem, Tigri velocior ipso,</l>
<l>Tigri, qui celeri sortitur ab impete nomen,</l>
<l>Tigris aquas superat, qui gurgite saxa volutans</l>
<l>Grandia, marmoreas exit truculentus in undas.</l> 
<l rend="indent">Nec mora, ne Dario regni penetrare liceret</l>
<l>Interiora sui, canis ut venaticus altis</l>
<l>Occultum silvis Actaeona, nare sagaci</l>
<l>Vestigat, vel qui venator Gallicus aprum</l>
<l>Irato sequitur stringens venabula ferro,</l>
<l>Haud aliter Darium venatur, et <hi>Arbela</hi> praeter</l>
<l>Castra locat, quem caede sua, quem fraude suorum</l>
<l>Infamem facturus erat, periturus eodem,</l>
<l>Fixerat infausto jam tunc tentoria vico.</l> 
<l rend="indent">Tempus erat dubiam cogens pallescere lucem,</l>
<l>Sed neque lux, neque nox imponit nomen, utrumque est,</l>
<l><pb n="0495B"/>Et neutrum, tenui discrimine; verius ergo</l>
<l>Ambiguum cum sit, dixere Crepuscula <hi>nostri</hi>,</l>
<l>Hesperus irriguum jam maturaverat ortum,</l>
<l>Jamque minante oculis caligine, sidera solis</l>
<l>Supplere officium, luna mediante, parabant;</l>
<l>Cum Phoebe mundo fratris manifesta recessu</l>
<l>Exhilarans hominum nascenti climata gyro</l>
<l>Palluit, et primo defectus passa nitoris,</l>
<l>Demum sanguineo penitus suffusa rubore</l>
<l>Foedavit lumen, Macedumque exterruit ipsos</l>
<l>Cum vulgo proceres; cum tantum frenderet hostis,</l>
<l>Cumque instaret eis, invito numine belli</l>
<l><pb n="0495C"/>Praefinita dies, parti feralis utrique,</l>
<l>Coeloque aspicerent minitantia sidera, tantum</l>
<l>Exhorrere nefas, atque id portendere signum.</l> 
<l>Non mirum nutare animos armisque refertas</l>
<l>Dormitare manus, trepidant concussa recenti</l>
<l>Corda metu, et rauco crudescunt murmure castra;</l>
<l>In causa Macedo est, culpamque refundit in ipsum</l>
<l>Seditiosa cohors, jam taedet in ultima mundi</l>
<l>Invitos a rege trahi, montana queruntur</l>
<l>Invia, desertas Vulcano vindice terras;</l>
<l>Urbes et fluvios admittere nolle nocentes,</l>
<l>Velle hominum dominos, diis indignantibus, esse,</l>
<l>Astra infensa sibi, solitumque negantia lumen,</l>
<l>Inscriptos homini, regem transcendere, fines,</l>
<l>Affectare polum, patriae contemnere sedes,</l>
<l><pb n="0495D"/>Unius ad laudem tot inire pericula, tantas</l>
<l>Fortunae variare vices, jam vulgus in istos</l>
<l>Exierat questus, jam seditione moveri</l>
<l>Coeperat, eventu cum rex interritus omne</l></div2>

<div2 id="1628-"><head>Vers. 1628</head>
<l>[Vers. 1628.] Concilium vocat, et vates quibus arte magistra</l>
<l><pb n="0496A"/>Astrorum dederat divina peritia nomen,</l>
<l>Consulit, et lunae quae causa infecerit orbem?</l> 
<l>Quid superi super his caveant? quae aenigmata fati</l>
<l>Significare velint? jubet in commune referri.</l> 
<l rend="indent">Inter sortilegos vatum, stellasque sequentes</l>
<l>Major Aristander, sterili jam marcidus aevo;</l>
<l>Parcite, ait, vanis incessere fata querelis,</l>
<l>Fata regunt stellas, et quos ab origine cursus,</l>
<l>Quae loca, quos motus, vel quod portendere magnus</l>
<l>Ille sator rerum dedit, hoc certo ordine servant;</l>
<l>Nec quidquam mutare queunt de mente profunda,</l>
<l>Quidquid ab aeterno praeviderit illa, futurum est.</l> 
<l>Seu terrae incumbens extendat littora Thetis</l>
<l><pb n="0496B"/>Gurgitis augmento, seu tellus subruat urbes,</l>
<l>Concursu laterum, seu morbidus influat aer,</l>
<l>Seu tenebris fuscare diem, seu cornua lunae</l>
<l>Caligare velit, seu tardius ire galerum,</l>
<l>Omnia descendunt a summo consule rerum.</l> 
<l>Quo nisi consulto, nihil est quod sidera possint.</l> 
<l>Inde est quod lunae pallescit luridus orbis,</l>
<l>Cum terram subitura suos abscondere vultus</l>
<l>Fertur, et humano parat evanescere visu.</l> 
<l>Vel cum fraterno premitur splendore Diana,</l>
<l>Qualiter accensae jubar, igniculumque lucernae</l>
<l>Invida majoris obscurat flamma camini,</l>
<l>Dogma tamen veterum non vile, patrumque secutus</l>
<l>Memphios, haud dubitem Graecorum dicere solem,</l>
<l>Persarum lunam, cum deficit ille, ruinam</l>
<l><pb n="0496C"/>Graium, Persarum cum deficit illa notari.</l> 
<l rend="indent">Dixit et exemplis veterum pro teste resolvit</l>
<l>Persidis acta ducum, quibus incumbente flagello</l>
<l>Fortunae, obscuro lugubris Cynthia cornu</l>
<l>Palluerat; stetit ergo ratum, quod cana senectus</l>
<l>Arguerat, meruitque fidem sententia vatis;</l>
<l>Editaque in medium est, flexit pavitantia vulgi</l>
<l>Corda superstitio, qua nil districtius ad se</l>
<l>Inclinat turbam, rapit ora, manusque refrenat,</l>
<l>Quae cum saeva, potens, mutabilis aestuat aestu</l>
<l>Multivagae mentis, vana si forte movetur</l>
<l>Religione ducum, spreto moderamine vatum</l>
<l>Imperium subit, et regum contemnit habenas.</l> 
<l rend="indent">Ergo ubi torpentes spes et fiducia fati</l>
<l><pb n="0496D"/>Erexit mentes, armis, dum corda calerent,</l>
<l>Utendum ratus est Macedo, ne frigeat ardens</l>
<l>Impetus, extemplo velli tentoria, circa</l>
<l>Noctis iter medium jubet, et praecedit ovantes</l></div2>

<div2 id="1675-"><head>Vers. 1675</head>
<l>[Vers. 1675.] In primis, raro contentus milite, turmas.</l> 
</div2></div1>

<div1 n="4"><head>LIBER QUARTUS.</head>


<div2 id="arg."><head>ARGUMENTUM LIBRI QUARTI.</head>

<pb n="0495"/>
<l> <hi>Quartus ad uxoris Darii lacrymabile funus</hi> </l>
<l> <hi>Convertit Magnum, Darium lamenta fatigant,</hi> </l>
<l><pb n="0497"/> <hi>Falsaque suspicio, legati certa reportant</hi> </l>
<l> <hi>Ad Darium responsa, astant hinc inde parati</hi> </l>
<l> <hi>Ad bellum cunei, terretur imagine belli,</hi> </l>
<l> <hi>Conciliumque vocat Macedo, responsa suorum</hi> </l>
<l> <hi>Rejicit, et somnum differt in tempora lucis.</hi> </l>
<l> <hi>Excitus a somno perniciter induit arma,</hi> </l>
<l> <hi>Praemunitque suos verbis et rebus: et ecce</hi> </l>
<l> <hi>Concurrunt acies, penetratque in sidera clamor.</hi> </l>
</div2>

<div2 id="1686-"><head>Vers. 1686</head>

<pb n="0497"/>
<l><pb n="0497A"/>Luridus, et piceo suffusus lumina fumo,</l>
<l>Quartus anhelanti ferales ante tumultus</l>
<l>Lucifer ibat equo, sterilesque effusa per agros</l>
<l>Inter arenosi subjectum gurgitis amnem,</l>
<l>Et montem summo parientem vertice nubes</l>
<l>Desertum rapiebat iter, spe ducta Pelasgum</l>
<l>Imperiosa phalanx; cum regia decidit uxor</l>
<l>Captivarum inter molles collapsa catervas,</l>
<l>Quam dolor, absentisque viri, patriaeque jacentis,</l>
<l>Continuusque viae labor, exspirare coegit.</l> 
<l>Non secus indoluit regum fortissimus ille,</l>
<l>Et pius eversor, quam si cecidisse peremptas</l>
<l>Nuntius afferret una cum matre sorores;</l>
<l>Et lacrymis, quales Darius fudisset, obortis</l>
<l>Exiit in planctum juvenis jam cana senectus:</l>
<l><pb n="0497B"/>Funeris assedit loculo, et quae rara tyrannis</l>
<l>Semper inest, fregit pietas generosa rigorem</l>
<l>Principis indomiti, lacrymasque extorsit ab hoste.</l> 
<l>Post raptum semel hanc inspexerat; at pretiosa</l>
<l>Reginae species non incentiva furoris</l>
<l>Causa sibi fuerat, custodem se esse pudoris</l>
<l>Maluit, et formae, neutrumque sibi temerare</l>
<l>Gloria major erat, quam si violaret utrumque.</l> 
<l>Nuntius ad Darium mediis elapsus Achivis</l>
<l>It spado <hi>Tyriotes,</hi> quem scissa veste cruentis</l>
<l>Unguibus, et lacero super ora jacente capillo,</l>
<l>Et vultum multo lacrymarum flumine mersum</l>
<l>Ut vidit: Ne differ, ait, turbare, salutis</l>
<l>Si quid adhuc superest in me, mihi solve timorem</l>
<l><pb n="0497C"/>In luctum, didici miser esse, malisque retundi,</l>
<l>Hoc solamen, et haec misero medicina malorum,</l>
<l>Sortem nosse suam; ludibria cruda meorum,</l>
<l>Atque ipsis affers omni graviora flagello,</l>
<l>Quod tamen ipse loqui timeo. Tunc excipit ille:</l>
<l>Quantuscunque potest reginis, inquit, ab illis</l>
<l>Cedere, qui parent, honor et reverentia <hi>cessit</hi> </l>
<l>A victore Tuis; verum tua nobilis illa</l>
<l>Et soror et conjux, quod vix praesumo fateri,</l>
<l>Exiit a medio, corpusque reliquit inane.</l> 
<l rend="indent">Tunc vero in gemitum et planctum conversa videres</l>
<l>Castra, senex jacet exanimis, foedatque verendam</l></div2>

<div2 id="1727-"><head>Vers. 1727</head>
<l>[Vers. 1727.] Pulvere canitiem infelix, ideoque peremptam</l>
<l><pb n="0498A"/>Uxorem, quia casta pati probra nollet, apud se</l>
<l>Nescius affirmat, unoque spadone retento</l>
<l>Excludit reliquos, jurat spado, nulla tulisse</l>
<l>Damna pudoris eam, nil importasse molesti</l>
<l>Raptorem raptae, verum gessisse mariti</l>
<l>Officium lacrymis, et dignas indole tanta</l>
<l>Solvisse exsequias; hinc sollicitudine mista</l>
<l>Suspicio, graviter animum trajecit amantis;</l>
<l>Aestuat aeger amans, a consuetudine stupri</l>
<l>Ortum conjectans raptae et raptoris amorem:</l>
<l>Haec captiva, inquit, et forma et sanguine clarens,</l>
<l>Hic dominus fuit, et juvenis, voluisse probatur,</l>
<l>Quod potuisse patet, his aestuat anxia curis</l>
<l>Languida mens Darii, donec testante Penates,</l>
<l>Et superos, servo castam vixisse maritam,</l>
<l><pb n="0498B"/>Facta fides Dario; tollens ad sidera palmas,</l>
<l>Et faciem irriguo lacrymarum fonte madentem:</l>
<l>Summe Deum Pater, inquit, et una potentia rerum</l>
<l>Dî patrii, et quorum nutu stat Persicus orbis,</l>
<l>Primum, quaeso, mihi regnum stabilite, meisque:</l>
<l>Quod mihi jam tolli si praefinistis, et a me</l>
<l>Transferri fati jubet imperiosa voluntas</l>
<l>Regnum Asiae, me post, hic tam pius hostis habeto</l>
<l>Tam clemens victor. Dixit, superosque profusis</l>
<l>Invitat lacrymis, ut vocem fata sequantur.</l> 
<l>Et quanquam frustra, jam pace bis ante petita</l>
<l>Consilia in bellum converterat, hostis amore</l>
<l>Victus et exemplo, cum Palladis arbore tutos</l>
<l>Praefectos equitum, quibus allegatio pacis</l>
<l>Commissa est, jubet ire decem, quorum unus Achillas,</l>
<l><pb n="0498C"/>Qui quantum eloquio reliquis, tam praestitit aevo,</l>
<l>Sic coepit: Darium, rex clementissime, pacem</l>
<l>Ut toties a te peteret, vis nulla subegit,</l>
<l>Sed tua, qua satis es in nostros usus, ab illo</l>
<l>Expressit pietas; matrem, pia pignora, natos,</l>
<l>Absentes tantum, non captos sensimus, harum</l>
<l>Quae superant, custos pius, et tutela pudoris,</l>
<l>Haud secus ac genitor curam geris, omine fausto</l>
<l>Reginas dicis, hostilisque immemor irae</l>
<l>Fortunae speciem pateris retinere prioris:</l>
<l>Luridus in vultu color, et liventia fletu</l>
<l>Lumina, <hi>convincunt</hi> quanto clementior hoste</l></div2>

<div2 id="1770-"><head>Vers. 1770</head>
<l>[Vers. 1770.] Hostis es, et facies aufert velamina menti,</l>
<l><pb n="0499A"/>Talis erat Darii, cum legaremur ab illo</l>
<l>Qualis Alexandri patet, uxorem tamen ille,</l>
<l>Tu luges hostem: clypeum jam laeva teneret</l>
<l>Jam stares acie, jam te vibraret in hostem</l>
<l>Fulmineus <hi>Bucephal,</hi> jam te sentiret in armis</l>
<l>Horrificum Darius, nisi conjugis ejus humandae</l>
<l>Cura moraretur: rata sit concordia, natam</l>
<l>Non sine dote offert Darius tibi, quidquid ubique</l>
<l>Terrarum est inter Phryxei littoris oram,</l>
<l>Euphratemque, tibi, nata mediante, precatur,</l>
<l>In dotem capito, teneatur filius obses</l>
<l>Et fidei et pacis: redeat comitata duabus</l>
<l>Virginibus mater, quarum ter dena talentum</l>
<l>Millia sunt pretium, fulvo decocta metallo.</l> 
<l>Quod nisi te superi majori pectore fultum</l>
<l><pb n="0499B"/>Humanosque artus divina mente beassent,</l>
<l>Tempus erat, quo non solum pacem dare, verum</l>
<l>Poscere deberes, et foedus inire; videsne</l>
<l>Quantus in arma ruat Darius? quot ab orbe remoto</l>
<l>Excierit gentes? quot elassibus aequor obumbret?</l> 
<l>Nec mare navigio, nec castris terra locandis</l>
<l>Sufficit, objectae claudunt maris ostia puppes,</l>
<l>Quid moror? unus habet, quas non habet area vires.</l> 
<l rend="indent">Magnus ut accepit Darii responsa, citatis</l>
<l>In coetum ducibus, quidnam super his sit agendum</l>
<l>Consulit, ambiguum videas mussare senatum,</l>
<l>Et siluisse diu perhibetur curia, donec</l>
<l>Parmenio, cujus non tam facundia solers</l>
<l>Quam constans animus, nec ei tam dicere promptum</l>
<l><pb n="0499C"/>Fortia quam facere est: dudum redimentibus, inquit,</l>
<l>Reddendos fore censueram, cum maxima posset</l>
<l>Ex ipsis, qui vel ob iter periere, vel arctis</l>
<l>Compedibus lapsi fugere, pecunia reddi:</l>
<l>Id quoque nunc censemus, ut auri pondere tanto</l>
<l>Imbellis populus, genitrix cum prole gemella</l>
<l>Permutetur anus, quae Graecorum agmen, iterque</l>
<l>Impediunt potius, tam latum et nobile regnum</l>
<l>Conditione potes nanciscier, absque tuorum</l>
<l>Sanguinis impensa, sed nec reor hactenus Istrum</l>
<l>Inter et Euphratem tot possedisse jacentes</l>
<l>Quemquam alium terras, tamen et graviora supersunt.</l> 
<l>Inspice quanta petas, quantumque reliqueris orbis</l>
<l><pb n="0499D"/>Post tergum domiti, patriam, non Bactra, vel Indos</l>
<l>Pectore habe memori: post fortia gesta reverti</l>
<l>Tutius in patriam est, quam vivere semper in armis.</l> 
<l>Consulis arbitrium tulit aegre Magnus: Et, a me,</l>
<l>Si essem Parmenion, oblata pecunia palmae</l>
<l>Praeferretur, ait, mallemque inglorius ire,</l>
<l>Quam sine divitiis palmam cum laude mereri.</l> 
<l>At nunc securus sub paupertatis amictu</l>
<l>Regnat Alexander, regem me glorior esse,</l>
<l>Non mercatorem; fortunae venditor absit!</l> </div2>

<div2 id="1823-"><head>Vers. 1823</head>
<l>[Vers. 1823.] Nil venale mihi est, si reddendos fore constat,</l>
<l><pb n="0500A"/>Gratius hoc gratis reddi, donoque remitti</l>
<l>Censeo quam censu, pretium si dona sequatur</l>
<l>Gratia non sequitur, nec habent commercia grates.</l> 
<l rend="indent">Haec ubi dicta super responso consulis: intra</l>
<l>Legatos jubet admitti, Darioque referri:</l>
<l>Quod clementer, ait, feci, quodque indole dignum,</l>
<l>Naturae tribuisse meae, non ejus honori</l>
<l>Me scierit, me femineum non sentiet hostem</l>
<l>Agmen, Alexandrum tuto contemnere possunt</l>
<l>Soli contempti, non infero talibus arm</l>
<l>Qui nequeant armis uti, quibus arma negavit</l>
<l>Naturae pigra mollities, armatus oportet</l>
<l>Sit, quemcunque odiis aut ira fecero dignum;</l>
<l>Quod si forte bonae fidei invigilaret, et a me</l>
<l>Expeteret pacem, totoque recederet orbe,</l>
<l><pb n="0500B"/>Ambigerem fortassis, an id concidere vellem,</l>
<l>Cumque meos modo pollicitis, ad proditionem</l>
<l>Sollicitet Darius, modo munere palpet amicos,</l>
<l>Ut mea fatali maturent fata veneno,</l>
<l>Persequar ad mortem; neque enim mihi, justus ut hostis</l>
<l>Praelia molitur, verum ut sicarius, imo,</l>
<l>Ut verum fatear, ut latro, veneficus instat.</l> 
<l>Conditio pacis quam vos praetenditis, illi,</l>
<l>Si tulero acceptam, palmam conferre videtur</l>
<l>Quae trans Euphratem consistunt, omnia nobis</l>
<l>In dotem affertis, unde et vos arbitror esse</l>
<l>Oblitos, ubi colloquimur, mea transiit ala</l>
<l>Euphratem, metam dotis mea castra relinquunt.</l> 
<l><pb n="0500C"/>Pellite ab hinc regem Macedum, ut vestrum sciat
esse</l>
<l>Quod mihi donatis, multum mihi praestat honoris,</l>
<l>Si me Mazaeo generum praeponere quaerit;</l>
<l>Ite reportantes vestro haec mea dicta tyranno:</l>
<l>Quidquid habet Darius, quaecunque amisit, et ipsum,</l>
<l>Esse mei juris, et pugnae et praemia <hi>Graiium</hi>.</l> 
<l rend="indent">Sic ait, et Persas celeres in castra remittit.</l> 
<l>Mittitur a Dario Mazaeus, ut occupet, hostis</l>
<l>Quos aditurus erat colles, et plana viarum</l>
<l>Interea Macedo condivit aromate corpus</l>
<l>Uxoris Darii, tumulumque in vertice rupis</l>
<l>Imperat excidi, quem fructum schemate miro</l>
<l>Erexit celeber digitis Hebraeus Apelles</l>
<l><pb n="0500D"/>Nec solum reges et nomina gentis Achaeae,</l>
<l>Sed Genesis notat historias, ab origine mundi</l>
<l>Incipiens: aderat confusis partibus hyle,</l>
<l>Et globus informis vario distincta colore</l>
<l>Quatuor impressis pariens elementa sigillis.</l> 
<l>Hic operum series, quae sex operata diebus</l>
<l>Est Deitas, inter quae, auro spirante nitorem,</l>
<l>Luciferum, et rutilis lambentibus aera gemmis,</l>
<l>De tenebris primam videas emergere lucem.</l> 
<l>Dignior hic inter animas ratione carentes</l>
<l>De limo formatur homo, quem costa fefellit</l></div2>

<div2 id="1876-"><head>Vers. 1876</head>
<l>[Vers. 1876.] Propria, lethifero colubri seducta veneno.</l> 
<l><pb n="0501A"/>Exclusis patribus, primaque a matre receptis</l>
<l>Ignea virgulti limen rhomphaea <hi>tuetur</hi>.</l> 
<l>Inde Cain profugus bigami non effugit arcum,</l>
<l>Pullulat humanum genus, et polluta propago,</l>
<l>Decedit virtus, vitium succedit, adhaerent</l>
<l>Conjugio illicito, pietas rectumque recedunt;</l>
<l>Factorem, si triste notes in imagine signum,</l>
<l>Poenituisse putes hominem fecisse. Laborat</l>
<l>Arcifaber, genus omne animae clauduntur in arca.</l> 
<l>Post refugos fluctus replet octonarius orbem;</l>
<l>Vinea plantatur, et inebriat uva parentem.</l> 
<l>Hic patriarcharum seriem specialibus aurum</l>
<l>Exprimit, emeritos videas ridere parentes;</l>
<l>Venantemque Esau, turmisque redire duabu.</l> 
<l>Luctarique Jacob; sequitur distractio Joseph,</l>
<l><pb n="0501B"/>Et dolus, et carcer, et transmigratio prima</l>
<l>Hic dolet Aegyptus denis percussa flagellis;</l>
<l>Transvehit Hebraeos, equitatus regis et arma</l>
<l>Subruit, et puro livescit Pontus in auro.</l> 
<l>Hic populum manna desertis pascit in arvis;</l>
<l>Lex datur; et potum sitienti petra propinat;</l>
<l>Succedit Ben Nun Mosi post bella sepulto,</l>
<l>Natio subjicitur, Jordanes contrahit amnes</l>
<l>Post cineres Jericho * <hi>furtum reus eluit</hi> Achor,</l>
<l>Persolvit * Josue naturae debita, postquam</l>
<l>Funiculo patrium divisit fratribus orbem,</l>
<l>Judicibus tandem populum supponit Apelles.</l> 
<l>Inter quos Samson fortissimus, attamen illum</l>
<l>Fortior excaecat praeciso Dalila crine.</l> 
<l><pb n="0501C"/>Ruthque Moabitis viduata priore marito,</l>
<l>In genus Hebraeum felici foedere transit.</l> 
<l rend="indent">Altera picturae sequitur distinctio, reges</l>
<l>Aggrediens, funusque Heli Samuelis ab ortu,</l>
<l>Murmurat in Silo populus; de * Benjamin exit</l>
<l>Qui regat Hebraeos, sed enim quia dissonat ejus</l>
<l>Principio finis, Isai de semine princeps</l>
<l>Praeficitur populo, qui contudit arma Goliae,</l>
<l>Inque acie belli cum prole, cadente tyranno,</l>
<l>Regia desertos damnat maledictio montes.</l> 
<l>Hic * Asael, Abnerque cadunt, incurrit * Urias</l>
<l>Quam tulerat mortem, patricidam detinet arbor,</l>
<l>Quem fodit hasta viri, patriam lugere putares</l>
<l>Effigiem; sed postquam humanitus accidit illi,</l>
<l>Construitur templum, vivunt mandata sepulti</l>
<l><pb n="0501D"/>Pacifico regnante, patris, nec sacra tuetur</l>
<l>Ara Joab, Semeique vorax intercipit ensis,</l>
<l>Consilio juvenum <hi>perdurat</hi> schisma perenne</l>
<l>Cum populo regum, lis est de divite regno.</l> 
<l>Quodcunque alterutrum praeclare gessit, eodem</l>
<l>Marmore docta manus, et res et nomina pingit;</l>
<l>Ne tamen infamet gentem, et genus, idola regum</l>
<l>Sordes fraterni, Samariae, numina regni</l>
<l>Praeterit, et funus * Jesabel de turre cadentis,</l></div2>

<div2 id="1930-"><head>Vers. 1930</head>
<l>[Vers. 1930.] Morsque tacetur Achab, et vinea sanguine parta.</l> 
<l><pb n="0502A"/>Non ibi cum socio quinquagenarius ardet.</l> 
<l>Sed gens sacra Baal gladio feriuntur * Eliae,</l>
<l>Discipulusque dolet non comparere magistrum.</l> 
<l rend="indent">Quos tamen illustres declarat pagina reges</l>
<l>Altior ordo tenet, Ezechias idola purgat,</l>
<l>Et revocat longo sopitas tempore leges:</l>
<l>Hic aegrotantem videas, solisque recursum,</l>
<l>Et clarum titulis celebrantem Pascha * Josiam;</l>
<l>Praeter quos nullus regnavit in omnibus expers</l>
<l>Labis apostaticae, nullusque a crimine mundus.</l> 
<l rend="indent">Ecce prophetarum quo rege et tempore quisque</l>
<l>Scripserit, effigies habet altior ordo locatas;</l>
<l>Hic signum dat Achaz: ecce, inquit filius Amos,</l>
<l>Virgo concipiet. Hic sub Joachim * Jeremias</l>
<l>Occasum dolet, et: Dominum nova monstra creasse</l>
<l><pb n="0502B"/>In terra, mulierque virum circumdabit, inquit,</l>
<l>Et stans Ezechiel post captam a gentibus urbem,</l>
<l>Se vidisse refert clausam per saecula portam,</l>
<l>Scilicet intactae designans virginis alvum.</l> 
<l>Occidetur, ait Daniel, post <hi>temporis illas</hi> </l>
<l>Hebdomadas Christus; vatum bissena sequuntur</l>
<l>Nomina, cum titulis et in unum consona dicta</l>
<l>Ultima pars regnum Cyri, populique regressum</l>
<l>Sub duce * Zorobabel habet, hic reparatio templi</l>
<l>Pingitur, historia non praetermittitur Esther</l>
<l>Causaque mortis Aman, stolidaeque superbia Vasti,</l>
<l>Hic sedet in tenebris privatus luce * Tobias,</l>
<l>In castrisque necat Holophernen mascula Judith,</l>
<l>Totaque picturae series finitur in Esdra.</l> 
<l rend="indent">
<pb n="0502C"/>Magnus ut, exsequiis tumulo de more peractis,</l>
<l>Inferias solvit, festinus castra moveri</l>
<l>Imperat, et rapido cursu bacchatur in hostem,</l>
<l>Et Menidam raro contentum milite campos</l>
<l>Explorare jubet, ubi rex Persaeque laterent,</l>
<l>Quo procul inspecto Mazaeus praepete cursu</l>
<l>Contraxit turmas, et sese in castra recepit;</l>
<l>At Darius patulis avidus decernere campis</l>
<l>Instaurat bellorum acies, cuneosque pererrans,</l>
<l>Pectora tam monitis onerat quam praestruit armis.</l> 
<l rend="indent">Jam loca Pellaeus castris elegerat, unde</l>
<l>Aurea Persarum poterant tentoria cerni;</l>
<l>Jam vexilla ducum spatio distantia parvo</l>
<l>Jam stabant acies, hinc inde volare videres</l>
<l>Ventorum facili incursu per inane dracones;</l>
<l><pb n="0502D"/>Cum Macedum furor infremuit, strepituque soluto,</l>
<l>In Persas raucis stridoribus impulit auras.</l> 
<l rend="indent">Nec minus adversi certant elidere Persae</l>
<l>Horrifico clangore polum, tremit orbis et axis</l>
<l>Ad sonitum, tremuloque genu vix sustinet Atlas</l>
<l>Perpetuum pondus, rursus nova bella gigantum</l>
<l>Orta putans <hi>resilit replicatis vocibus</hi> echo,</l>
<l>Et patulae rauco respondent gutture valles,</l>
<l>Armatas inhibere manus, populique furorem</l></div2>

<div2 id="1984-"><head>Vers. 1984</head>
<l>[Vers. 1984.] Vix potuit Macedo, quin excitus ordine rupto</l>
<l><pb n="0503A"/>Prenderet, incussoque gradu, raperetur in hostem.</l> 
<l>Sed quia jam fessus emenso Cynthius orbe</l>
<l>Obtenebrans faciem, ne funera tanta videret,</l>
<l>Emerito, mergi certabat in aequora, curru.</l> 
<l rend="indent">Ipse jacit vallum, et Graiis edicit eodem</l>
<l>Castra locare loco: paretur, et aggere facto</l>
<l>Se rapit ad tumulum, quo totum cominus hostem,</l>
<l>Et sparsas oculis potuit revocare phalanges;</l>
<l>Totaque venturi facies discriminis illi</l>
<l>Objicitur, videt armisonas radiare cohortes,</l>
<l>Distinctas acies, phaleris, auroque superbas,</l>
<l>Barbariem populi, confusaque murmura vocum</l>
<l>Audit, et horrisonus aures percellit equorum</l>
<l>Hinnitus, quae cuncta viro, si credere fas est,</l>
<l>Incussere metum, facilemque ad nobile pectus</l>
<l><pb n="0503B"/>Corque giganteum reor ascendisse pavorem.</l> 
<l rend="indent">Non alio Typhis curarum fluctuat aestu</l>
<l>Cui blandita diu zephyri <hi>moderatio</hi> solo</l>
<l>Flamine contentam ducit sine remige puppim,</l>
<l>Nereidumque chorus placidis epulatus in undis</l>
<l>Si procul instantes videat fervere procellas,</l>
<l>Et celeres phocas imis a sedibus Auster</l>
<l>Praemittens madidis jam verberat aera pennis,</l>
<l>Inclamat socios laxisque rudentibus ipse</l>
<l>Convolat ad clavum, laterique aplustre maritat;</l>
<l>Non secus ut vidit tot millibus arva prementes</l>
<l>Barbaricos instare globos, jam credere fas est</l>
<l>Magnanimum timuisse ducem; vocat ergo Quirites,</l>
<l>Seu dubiae mentis quid agat, seu verius ut sic</l>
<l><pb n="0503C"/>Experiatur eos, quae sint tractanda, requirens.</l> 
<l rend="indent">Exspectata diu tandem sententia docti</l>
<l>Parmenionis habet; ope noctis eis opus esse,</l>
<l>Et furto potius, quam bello censet agendum.</l> 
<l>Attonitos subito casu, caligine noctis</l>
<l>Oppressos placidae torpore quietis, inertes,</l>
<l>Moribus et linguis discordes posse repelli</l>
<l>Ex facili, aut caedi gladiis, aut cedere victos.</l> 
<l>Nam si res agitur de luce, horrenda Scytharum</l>
<l>Corpora, et intonsis invisi crinibus Indi,</l>
<l>Et quos Bactra creant, immensa statura gigantum</l>
<l>Occurrent oculis, et inani quassa pavore</l>
<l>Pectora terribiles poterunt pervertere formae;</l>
<l>Addit, et a paucis hominum tot millia gentis</l>
<l>Nec circumfundi, nec bello posse moveri;</l>
<l><pb n="0503D"/>Praeterea Darium probat elegisse jacentes</l>
<l>Planitie campos, et non, ut contigit ante,</l>
<l>Ciliciae angustas inter decernere fauces;</l>
<l>Tota fere Macedum laudat manus hoc, et in unum</l>
<l>Consonat, hos inter Polypercon, nocte fruendum</l>
<l>Asserit, et positum Graiis in nocte triumphum.</l> 
<l rend="indent">Hunc rex intuitus; neque enim jam Parmenionem</l>
<l>Sustinet arguere, et tumidis offendere dictis,</l>
<l>Quem modo consultum satyra percusserat acri:</l>
<l>Hic latronis, ait, mos, et solertia furum est,</l></div2>

<div2 id="2039-"><head>Vers. 2039</head>
<l>[Vers. 2039.] Quam mihi suggeritis, quorum spes unica, voti</l>
<l><pb n="0504A"/>Summa, nocere dolis, et fallere fraude latenti.</l> 
<l>Gloria nostra dolo non militat, ut nihil obstet</l>
<l>Quod mihi candorem famae fuligine labis</l>
<l>Offuscare queat, jam non angustia saltus,</l>
<l>Et Cilicum fauces, Dariive absentia segnis,</l>
<l>Nec furtiva placent timidae suffragia noctis.</l> 
<l>Aggrediar de luce viros, victoria quam nos</l>
<l>Molimur gladiis, aut nulla sit, aut sit honesta.</l> 
<l>Malo poeniteat fortunae, et sortis iniquae</l>
<l>Regem, quam pudeat parti de nocte triumphi.</l> 
<l>Vincere non tanti est, ut me vicisse dolose</l>
<l>Posteritas legat, et minuat versutia palmam,</l>
<l>Quin, ne fallantur, ne comperiantur ab hoste,</l>
<l>Persarum vigiles, et in armis stare catervas</l>
<l>Compertum est, igitur vestris impendite curam</l>
<l><pb n="0504B"/>Corporibus, somnoque operi reparate diurno,</l>
<l>Vicinae memores motus instare diei,</l>
<l>Quae vobis medium pessumdare debeat orbem.</l> 
<l>Hisque peroratis redit in tentoria miles.</l> 
<l rend="indent">Econtra Darius Persas haud segnius armat,</l>
<l>Praemunitque suos, facturum conjicit hostem</l>
<l>Quae facturus erat, si Parmenionis haberet</l>
<l>Consilium vires, mandunt alimenta furoris,</l>
<l>Quadrupedes frenos, phalerataque terga relucent,</l>
<l>Ignibus accensis acies ardere videntur,</l>
<l>Sideribus certant galeae, clypeisque retusis</l>
<l>Invenisse pares flammas stupet arduus aether,</l>
<l>Et metuit coelum fieri ne terra laboret;</l>
<l>Nec minimum guadet nox instar habere diei.</l> 
<l>Nam pro sole sibi Darii datur aemula Phoebi</l>
<l><pb n="0504C"/>Cassis, et in summo lampas sedet ignea cono,</l>
<l>Sideraque noctis obscurans, solaque solis</l>
<l>Solius radiis indignans cedere, quantum</l>
<l>Lumine cedit ei, tantum praejudicat illis.</l> 
<l>Mille micant lapides in gyrum, nullus eorum</l>
<l>Quem jubar ardoris non disputet esse pyropum.</l> 
<l rend="indent">Invasit subitis concussum motibus ingens</l>
<l>Agmen utrumque timor, jamque ausa fovere secundum</l>
<l>Aurea sponda Jovem, sed non spondere soporem,</l>
<l>Implicitum curis corpus regale tenebat.</l> 
<l>Nunc placet in dextrum cuneum de vertice montis</l>
<l>Mittere Grajugenas, nunc laevum frangere cornu,</l>
<l>Et nunc oppositis occurrere frontibus hosti,</l>
<l>Molitur modo falcatos eludere currus,</l>
<l><pb n="0504D"/>Insomnemque trahit, agitat dum talia noctem</l>
<l>Nec capit angustum curarum millia pectus.</l> 
<l rend="indent">Insula multifidi quam Tybridis alveus ambit,</l>
<l>Est ipso reverenda loco, quam vindicat orbis</l>
<l>Imperiique caput, quadris ubi firma columnis</l>
<l>Stat sita, sub clivo lunaris in aere motus,</l>
<l>Regia, reginae cujus Victoria nomen,</l>
<l>Mille patet foribus, tremulisque sonora lapillis</l>
<l>Intremit attactu, totique immurmurat orbi</l>
<l>Cardo semel flexus, ad limina prima susurrat,</l></div2>

<div2 id="2094-"><head>Vers. 2094</head>
<l>[Vers. 2094.] Introitumque tenet, curarum sedula mater</l>
<l><pb n="0505A"/>Ambitio pernox, solio sedet intus eburno</l>
<l>Diva, triumphales lauros moderante capillos</l>
<l>Munifica munita manu, cinguntque sorores</l>
<l>Ejus utrumque latus, et regia tecta coronant</l>
<l>Perpetuae comites. Lyrico modulamine carmen</l>
<l>Immortale canens et in aevum Gloria vivax,</l>
<l>Majestasque premens, rugoso saecula fastu,</l>
<l>Conciliansque sibi facilem reverentia plebem</l>
<l>Et Dea quae leges armat, quae jura tuetur</l>
<l>Justitia, in neutram declinans munere partem:</l>
<l>Assidet his, stabilitque dea Clementia regnum,</l>
<l>Sola decens <hi>miseri</hi> misereri et parcere victis:</l>
<l>Has inter locuples, sed barbara moribus astat</l>
<l>Fomentum vitii, genitrixque Pecunia luxus,</l>
<l>Pacifico reliquis praelibans oscula vultu,</l>
<l><pb n="0505B"/>Immemor est odii finis Concordia belli</l>
<l>Et Pax <hi>arva colens,</hi> et pleno Copia cornu</l>
<l>Applausus a fronte sedent, qui seria ludis</l>
<l>Miscentes, divam vario oblectamine mulcent;</l>
<l>Et favor ambiguus, et blaeso subdolus ore</l>
<l>Risus adulator, commentaque ludicra divae</l>
<l>Singula <hi>pollicibus</hi> aptant et musica circum</l>
<l>Instrumenta sonant, numeros aptante Camoena.</l> 
<l rend="indent">Haec ubi tot curas volventem pectore Magnum</l>
<l>Vidit, perpetuos cui continuare triumphos</l>
<l>A cunis dederat, metuens ne forte futuri</l>
<l>Naufragium Martis insomnes mergeret artus,</l>
<l>Emicat extemplo, velataque nubis amictu,</l>
<l>Antra quietis adit, et desidis atria somni;</l>
<l><pb n="0505C"/>Atque ita: Surge, Pater, Macedumque illabere regi</l>
<l>Dum jacet, et curis animum corpusque relaxat.</l> 
<l>Dixerat: ille gravis vix se torpore soluto</l>
<l>Excutiens, madidas libravit in aera pennas,</l>
<l>Quo se cunque rapit lethaeo tacta liquore</l>
<l>Sidera dormitant, solitos oblita meatus.</l> 
<l rend="indent">Ergo ubi torpenti Graecorum castra volatu</l>
<l>Attigit, expulso curarum examine, totus</l>
<l>Principis incubuit castris atque imbuit ejus</l>
<l>Rore papavereo respersa medullitus ossa.</l> 
<l>Sic animum regis prius anxietate gravatum</l>
<l>Altior oppressit resoluto corpore somnus,</l>
<l>Posseditque diu, donec caligine mersa</l>
<l>Noctis, Hyperborei languerent sidera plaustri,</l>
<l>Aetheriosque celer stimularet Lucifer ignes:</l>
<l><pb n="0505D"/>Et jam pestiferae ducens praesagia lucis</l>
<l>Prodierat Titan, Nabatheis luridus undis,</l>
<l>Conveniunt proceres orta jam luce Pelasgi</l>
<l>Ad regem, insolito thalamis de more vacantem</l>
<l>Mirantes: alias vigiles excire solebat,</l>
<l>Et stimulare pigros, et maturare morantes:</l>
<l>At nunc cum summi discriminis arceat hora</l>
<l>Quod premat alterutram fatali turbine turbam,</l>
<l>Explicitum curis, torpore quietis inertem</l>
<l>Mirantur juvenem; sunt qui latitare paventem,</l></div2>

<div2 id="2149-"><head>Vers. 2149</head>
<l>[Vers. 2149.] Celantemque metum tenebris, nec cedere somno</l>
<l><pb n="0506A"/>Credere sustineant, tutorum corporis ejus</l>
<l>Nemo vel intrare propiusve accedere fidit,</l>
<l>Nec munire latus armis sine voce jubentis,</l>
<l>Ire nec in turmas audet sine principe miles:</l>
<l>Parmenio, ne qua bellum ratione moretur,</l>
<l>Utile consilium ratus est, ut corpora curent,</l>
<l>Utque cibos sumant, pronuntiat ergo tribunus:</l>
<l rend="indent">Jamque movente gradus adversa parte, necesse</l>
<l>His erat exire: stratum tunc denique regis</l>
<l>Dux adiit, quem saepe vocans, cum voce nequiret,</l>
<l>Excivit leviore manu: Lux, inquit, oborta est;</l>
<l>Nunc ego te moneo molles excludere somnos,</l>
<l>Quae te tanta quies tenuit? jam Meda propinquant</l>
<l>Agmina, jam cuneos admovit cominus hostis</l>
<l>Jam bellona furit, sed adhuc exspectat inermis</l>
<l><pb n="0506B"/>Imperium tua turba tuum: rigor ille vigoris</l>
<l>Et virtus animi, quae nunquam fracta resedit</l>
<l>Haec ubi nunc? sane vigilum pigritantia somno</l>
<l>Corda ciere soles. Crede, inquit Martius heros</l>
<l>Admitti somnum mihi non potuisse, priusquam</l>
<l>Exonerata graves posuissent pectora curas.</l> 
<l rend="indent">Miranti sine fine duci, quod libera curis</l>
<l>Pectora dixisset Macedo, sed quaerere causam</l>
<l>Non tamen audenti. cum vicos ureret, inquit,</l>
<l>Hostis, cum vastaret agros, exscinderet urbes,</l>
<l>Cum fugeret, sese diffidens credere fatis,</l>
<l>Justa mihi tunc causa metus, onerataque curis</l>
<l>Mens erat, alternam non admissura quietem.</l> 
<l>At nunc cum Darius coram me totus, et ejus</l>
<l><pb n="0506C"/>Copia tota mihi sese praesentet in armis,</l>
<l>Nec fugiens possit divortia quaerere Martis,</l>
<l>Quod metuam nihil est; sed quid moror? ite parati,</l>
<l>Ut mos est, alias replicabo licentius ista.</l> 
<l rend="indent">Dixit: et armari lituo praecone, Pelasgos</l>
<l>Imperat, ipse suis aptat munimina membris</l>
<l>Aerea crure tenus serpens, descendit in imos</l>
<l>Squama pedes, natum mordacis acumine dentis</l>
<l>Castigare moras, et pennas addere, plantis</l>
<l>Calcar inest, ut, cum profugos praevertere cursu</l>
<l>Tentabit, si vox non excitet, aut tuba lentum</l>
<l>Cornipedem, saltem stimulos latus audiat acres.</l> 
<l>At laeves humeros, et pectus herile tuetur</l>
<l>Vertice dependens triplici toga ferrea nexu,</l>
<l>Quae teretes ulnas maculis circumligat uncis,</l>
<l><pb n="0506D"/>Sed parcens oculis, hostem dat posse videri.</l> 
<l>Tutior ut lateat duplici protecta galero</l>
<l>Corporis humani pars dignior, aerea cassis</l>
<l>Imprimitur capiti, flammantibus ignea cristis:</l>
<l>Inseritur lateri, rivos factura cruoris</l>
<l>Dira lues, gladius, per quem Jovis atria nigri</l>
<l>Manibus exspectant vacuos implere Penates.</l> 
<l>Poscitur hic <hi>Bucephal,</hi> cui rex ut praepete saltu</l>
<l>Insedit, domuitque ferum, domitor ferus orbis,</l>
<l>Laeva manus clypeo felici foedere nubit,</l></div2>

<div2 id="2201-"><head>Vers. 2201</head>
<l>[Vers. 2201.] Sic tamen ut frenis aequo jungatur amore,</l>
<l><pb n="0507A"/>Fraxinus in dextra est, cujus flagrante coruscat</l>
<l>Vexillo cuspis, et verberat astra leone.</l> 
<l rend="indent">Non magis in primo duri discrimine Martis</l>
<l>Hunc alacrem videre sui, veniente suorum</l>
<l>In medium Magno, spes sana resuscitat aegrum</l>
<l>Agmen, et in vultu victoria visa sedere est.</l> 
<l>Ipse suis igitur distinguens partibus agmen,</l>
<l>Disponens aciem, quo debuit ordine, currus</l>
<l>Falcatos Dario, quae spes est sola triumphi,</l>
<l>Excipere ordinibus laxis, coetuque soluto,</l>
<l>Evitare jubet, et non impune vagari</l>
<l>Aurigas et equos, sed eos involvere telis.</l> 
<l>Dumque monet, munitque suos, dum pectora dictis</l>
<l>Roborat, clapsus a Medis transfuga Medus</l>
<l>Transmeat ad regem Macedum, qui ferrea terrae</l>
<l><pb n="0507B"/>Instrumenta refert astu mandata latenti,</l>
<l>(Muricibus nomen) quibus etsi viribus hostem</l>
<l>Vincere non possit, retinere tenacibus uncis</l>
<l>Sperat, et occulta Graios sorbere ruina.</l> 
<l>Quo simul accepto, Medus ne ficta loquatur,</l>
<l>Ne capiat sermone suos, rex imperat illum</l>
<l>Servari, tamen ipse locum fecitque notari</l>
<l>Monstrarique suis, ubi rex Babylonius arte</l>
<l>Fretus Ulyssaea terrae mandaverat uncos.</l> 
<l>Neve repulsa dolis succumberet ardua virtus,</l>
<l>Omnibus ostendi jubet, ostensumque caveri</l>
<l>Suspectum de fraude locum, tunc vero fluentes</l>
<l>Praecedens acies, verbo nutuque loquaci</l>
<l>Ad lites animans: vestris labor ultimus, inquit,</l>
<l><pb n="0507C"/>Prae manibus socii, bellum quod Granicus amnis</l>
<l>Vidit, et angusto Cilicum victoria saltu</l>
<l>Quid laudis, quid honoris habet? nisi fine beato</l>
<l>Terminet extremum Deus et fortuna triumphum?</l> 
<l>Sed fortuna <hi>dea est, atque haec</hi> pro viribus astans</l>
<l>Semper Alexandro, tam sub me sceptra tenere</l>
<l>Quam sub me gaudet alios regnare potentes.</l> 
<l>Haec, ubi me Macedum moderantem Graecia vidit</l>
<l><pb n="0508A"/>Frena, meos extunc promovit, eisque nocere</l>
<l>Velle licet liceat, sed non audere licebit.</l> 
<l>Ista nihil, praeter numerum discriminis affert,</l>
<l>Tam populosa cohors, sed ad hoc fortuna laborat,</l>
<l>(Quam pudet exiguos toties numerare triumphos)</l>
<l>Ut mihi vincendum semel, et simul afferat orbem.</l> 
<l>Tanto pluris erit nobis victoria, quanto</l>
<l>A paucis partam de pluribus esse liquebit.</l> 
<l>Ite per imbelles, gladio ductore, catervas:</l>
<l>Cernitis ut solem gemmis auroque corusci</l>
<l>Obscurent clypei? lapidumque superbia conos</l>
<l>Occupet ardentes, ut purpura vestiat agros?</l> 
<l>Vincere quis nolit, ubi sic in bella venitur?</l> 
<l>Quis nisi mentis inops oblatum respuat aurum?</l> 
<l>Congestas Orientis opes, Arabumque laborem,</l>
<l><pb n="0508B"/>In promptu capere est, menti si pareat ensis,</l>
<l>Si cupido cordi gladii respondeat ictus,</l>
<l>Si tam caedis amans animus, sitiensque cruoris</l>
<l>Quam sitiens auri, vestrum est quodcunque videtis:</l>
<l>Non ascribo meum, tantum mihi vincite, praedam</l>
<l>Dividite inter vos, qui mecum vincere certas</l>
<l>Participem me laudis habes, tibi caetera tolle,</l>
<l>Exemplar virtutis habe formamque gerendi</l>
<l>Martis, Alexandrum, nisi primus in agmine primo</l>
<l>Rex apparuerit, si tergum verterit hosti</l>
<l>Excusatus eris, veniamque merebitur ille</l>
<l>Qui fugiet, si lentus agam, si vero remisse</l>
<l>Nil aggressus ero, si nunquam dixero forti:</l>
<l>I, prior, i, sed in arma veni praecedere jussus,</l>
<l><pb n="0508C"/>Tunc demum socios sum dignus habere sequaces:</l>
<l>Exemplo moveat fortes, documenta vigoris</l>
<l>Exhibeat, quicunque regit. Sic fatur, et ecce</l>
<l>Concurrunt acies: it tantus ad aethera clamor</l>
<l>Et vulgi strepitus, quantus si dissona mundi</l>
<l>In chaos antiquum recidiva lite relabens</l>
<l>Machina corrueret, rerum compage soluta,</l>
<l>Horrisonum concussa darent elementa fragorem.</l> 
</div2></div1>

<div1 n="5"><head>LIBER QUINTUS.</head>


<div2 id="arg."><head>ARGUMENTUM LIBRI QUINTI.</head>

<pb n="0507"/>
<l> <hi>Quintus habet strages varias, et funera charis</hi> </l>
<l> <hi>Deplorata suis; victos apud</hi> * Arbela <hi>Persas.</hi> </l>
<l> <hi>Consulit Arsacides duro de tempore tractans,</hi> </l>
<l> <hi>An potius sit ei reparato robore latis</hi> </l>
<l> <hi>Medorum regnis rursus</hi> concurrere <hi>fatis?</hi> </l>
<l> <hi>Sed proceres haerent. Ad donativa maniplos</hi> </l>
<l> <hi>Convocat Aeacides, et donis vulnera curat.</hi> </l>
<l> <hi>Ecce vir illustris, et non inglorius illa</hi> </l>
<l> <hi>Praecedente acie, stipatus prole virili</hi> </l>
<l> <hi>Mazaeus, regem Babylonis moenibus infert.</hi> </l>
</div2>


<div2 id="2289-"><head>Vers. 2289</head>

<pb n="0507"/>
<l><pb n="0507D"/>Lege Numae regis lata de mensibus olim,</l>
<l>[Vers 2290.] Quintus ab ancipiti descendens ordine Jano</l>
<l><pb n="0508D"/>Mensis erat, roseis distinguens partibus annum,</l></div2>

<div2 id="2292-"><head>Vers. 2292</head>
<l>[Vers. 2292.] Et gemino plausu gaudebant, hospite Phoebo,</l>
<l><pb n="0509A"/>Ledaei fratres, prima cum parte diei</l>
<l>Concurrere duces, emenso tempore cujus</l>
<l>Praevidisse luem Medis Persisque futuram</l>
<l>Creditur, et Daniel scripto mandasse latenti.</l> 
<l>Adfuit a gelidis veniens aquilonibus Hircus,</l>
<l>Ultio divina, prolesque Philippica, Magnus;</l>
<l>Quem procul ut vidit galea flammante coruscum</l>
<l>Indus Aristomenes, denis elephanta flagellis</l>
<l>Prodigus excutiens medicata cuspide ferrum</l>
<l>Immersit clypeo, sed eo lorica retuso</l>
<l>Tutatur corpus, at Magnus arundine monstro</l>
<l>Obviat, et qua se lateri promuscide jungit,</l>
<l>Vitales aperit ferro mediante latebras.</l> 
<l>Fit fragor ingentem monstro faciente ruinam;</l>
<l>Sed cum praecipiti cecidisset bellua lapsu,</l>
<l><pb n="0509B"/>Ultor Aristomenon, et parcere nescius ensis</l>
<l>Acephalum reddit. Nostra est victoria, nostra est,</l>
<l>Ingeminant Graeci: Persae glomerantur in unum,</l>
<l>Missiliumque frequens regem circumvolat imber.</l> 
<l>Sed nec gesa movent, nec saevior ense bipennis:</l>
<l>Quem, duce fortuna, virtus infracta tuetur,</l>
<l>Ille per insertos invictus et impiger enses,</l>
<l>Telaque <hi>per</hi> rumpens volat, ignoratque moveri.</l> 
<l>Ferreus armatos contundens malleus artus,</l>
<l>Quo feriente cadunt, Elephaz Pharaone creatus,</l>
<l>Et Pharos Orchanides; Elephaz gladio, Pharos hasta,</l>
<l>Hic eques, ille pedes, Aegyptius hic, Syrus ille.</l> 
<l rend="indent">Sicca prius, sterilisque diu jam flumine fusi</l>
<l><pb n="0509C"/>Sanguinis humet humus, jamque unda cruoris inundat</l>
<l> <hi>Telluris venas,</hi> cadit infinita vicissim</l>
<l>Persarum, Macedumque manus: jacet ense * <hi>Philottae</hi> </l>
<l>Henos et Caman, Henos quia fuderat ense</l>
<l>Euryphilum, Caman; quia Laomedonta securi:</l>
<l rend="indent">Ibat Alexandro vulnus lethale daturus,</l>
<l>Si sineret fortuna, Geon, maris incola Rubri,</l>
<l>Informis facie, quem creditur una gigantum,</l>
<l>Quippe giganteis ducens a fratribus ortum,</l>
<l>Aethiopi peperisse viro, qui corpore matrem</l>
<l>Immani referens, nigroque colore parentem,</l>
<l>Quos terrere nequit nigredine, corpore terret.</l> 
<l>Fuderat ergo viros, clava ter quinque trinodi,</l>
<l><pb n="0509D"/>Agmina dum Graium sinuoso turbine rumpens</l>
<l>Ad Magnum molitur iter: ceu dissipat acri</l>
<l>Dente canes Nemeaeus aper, cui sudat apertis</l>
<l>Spuma labris, dorso, valli riget instar acuti,</l>
<l>Seta minax, humeroque canes supereminet omnes,</l>
<l>Nunc hos, a laeva, dextra nunc fulminat illos,</l>
<l>Nunc caput in renes obliquat, rursus ab illis</l>
<l>In latus oppositum, partemque tuetur utramque</l>
<l>Se non ignarus volucri defendere gyro.</l> 
<l rend="indent">Ventum erat ad regem, miratur Martius heros</l></div2>

<div2 id="2304-"><head>Vers. 2304</head>
<l>[Vers. 2304.] Visa mole viri, dumque arduus ille cruentam</l>
<l><pb n="0510A"/>Erigeret clavam, clamoso gutture regi</l>
<l>Intonat: Heus, inquit, quis te furor egit in hostem</l>
<l>Magne giganteum? quem sidercas Jovis arces</l>
<l>Affectasse legis, a quo vix fulmine tandem</l>
<l>Tutus in aetheria mansit Saturnius arce?</l> 
<l rend="indent">Nondum finierat, agili cum torta lacerto</l>
<l>Pinus Alexandri, medio stetit ore loquentis,</l>
<l>Faucibus astringens linguam, ne deroget ultra</l>
<l>Coelicolis, sed adhuc stantem, telumque cruentum</l>
<l>Mandentem, Macedo tum demum admissus equini</l>
<l>Pectoris impulsu quatit, explicitumque per artus</l>
<l>Reddit humo natum, plangit percussa jacentem,</l>
<l>Mater humus prolem, tantumque dat icta fragorem,</l>
<l>Quantus, ubi annosam, sed adhuc radice superbam</l>
<l>Montibus evellit Boreae violentia quercum.</l> 
<l><pb n="0510B"/>Concurrunt Argiva phalanx, stratumque Geonta</l>
<l>Confodiunt jaculis, gladiosque in viscera condunt</l>
<l>Quem tandem lacerum vultus, ac mille retusum</l>
<l>Pectora vulneribus, Acherontis ad antra remittunt.</l> 
<l rend="indent">Parte furens alia, Persarum proterit agmen</l>
<l>Inclytus ille Clytus, cujus soror ubere Magnum</l>
<l>Lactavit proprio, sed quae provenerit illi</l>
<l>Gratia pro meritis, magis arbitror esse silendum:</l>
<l>Hunc ubi germani respersum sanguine vidit</l>
<l>Sanga Damascenus, fraterno motus amore,</l>
<l>Ter gemitum dedit, et repetita medullitus alto</l>
<l>Pectore confusam repetunt suspiria vocem,</l>
<l>Cumque tribus jaculis, frendens explere nequiret</l>
<l>Pectoris affectum, stricto mucrone, micanti</l>
<l><pb n="0510C"/>Emicuit curru, quaque huic flagrante pyropo</l>
<l>Ardebat cassis, claro caput arguit ictu,</l>
<l>Et nisi loricae latuisset tuta galero,</l>
<l>Plorasset cerebrum, terebrata casside, cervix.</l> 
<l>Sed licet attonitus mananti sanguine Sangae:</l>
<l>Non tamen ignarus gladio respondet, idemque</l>
<l>Quod modo transierat primi per vulnera fratris</l>
<l>Balneat alterius intra praecordia ferrum.</l> 
<l rend="indent">Diriguit primo spectata caede suorum</l>
<l>Metha pater, nec quos lacrymarum funderet imbres</l>
<l>Invenit facies, etenim dolor intus obortas</l>
<l>Sorbuerat lacrymas; et compluit intima cordis</l>
<l>Arida, decrepitae faciei debitus imber,</l>
<l>Supplevitque vices oculorum flebile pectus.</l> 
<l><pb n="0510D"/>Palluit exanimis, dextra languente, gelato</l>
<l>Corde senex, et mors in vultu visa sedere est:</l>
<l>Mox ut mens rediit, redivivo sanguine, tandem</l>
<l>Singultum medias interrumpente querelas.</l> 
<l>Tune duos, inquit, tortor saevissime, fratres.</l> 
<l>Tunc duos ante ora patris mucrone vorasti?</l> 
<l>Non veritus patris emeriti, miserique parentis</l>
<l>Praecipitare dies? sed ut ulterius tibi nullum</l>
<l>Non pateat facinus, ferro, fera tigris, eodem,</l>
<l>Quo mea, me coram, rupisti viscera, ferro</l></div2>

<div2 id="2358-"><head>Vers. 2358</head>
<l>[Vers. 2358.] Junge patrem natis, et funera terna remitte</l>
<l><pb n="0511A"/>Conjugis et fratrum, viduae plangenda parenti:</l>
<l>Si qua tamen conjux, si quis tibi filius haeres,</l>
<l>Aut soror aut mater, Parcarum vindice filo,</l>
<l>Quod doleo doleant, et idem quod lugeo plangant.</l> 
<l rend="indent">Dixit, et imbelli jaculatus missile dextra</l>
<l>Torsit in ora Clyti, quod vix umbone moratum</l>
<l>Ocius avellit Clytus, et qua sacra retortis</l>
<l>Canities nemorosa pilis vergebat in armos</l>
<l>Hispida lethali pertundit guttura ferro.</l> 
<l>Ille ruens cecidit, visu miserabile, natos</l>
<l>Inter semineces, prolemque amplexus utramque</l>
<l>Tendit ad infernam natis comitantibus urbem.</l> 
<l rend="indent">Jamque propinquarat regali prodita luxu</l>
<l>Ipsa acies Darii, curruque micabat ab alto</l>
<l>Rex, regem innumera lapidum prodente lucerna,</l>
<l><pb n="0511B"/>Obstupuit tanta percussus luce * <hi>Nicanor;</hi> </l>
<l>Utque erat in dextro cornu dux agminis, illuc,</l>
<l>Applicuit cuneum belli, quem sorte regebat</l>
<l>Commissum, primis arrisit subdola gestis</l>
<l>Ejus, et excepit blande fortuna ruentem</l>
<l>Parmenione satum, vix obstitit unda clientum</l>
<l>Primo congressu, stabilemque * <hi>Nicanoris</hi> alam</l>
<l>Sustinuit tepide, donec Rhemnon Arabites</l>
<l>Turbidus in medios ruit, obsitus imbre Quiritum,</l>
<l>Et stabilit profugos, mentesque redintegrat aegras.</l> 
<l rend="indent">Statur, et immotis figunt vestigia plantis,</l>
<l>Eminus occumbunt jaculis, et turbine fundae,</l>
<l>Cominus et gladio, cerebrum sitiente securi,</l>
<l>Interdum livore sudum, verubusque cruentis</l>
<l>Rem peragunt pedites, sedes implentur avari</l>
<l><pb n="0511C"/>Ditis, et umbriferi domus insatiabilis antri,</l>
<l rend="indent">Rumpere fila manu non sufficit una sororum,</l>
<l>Abjectaque colo Clotho, Lachesisque virorum</l>
<l>Fata metunt, unamque duae juvere sorores.</l> 
<l>Mista plebe duces pereunt utrinque, sed inter</l>
<l>Millia tot procerum, speciali laude refulgens</l>
<l>Inclytus emicuit numerosa caede * <hi>Nicanor,</hi> </l>
<l>Perque tot objectos vestigat Rhemnona Persas,</l>
<l>Nil actum credens fusis tot millibus, ipsum</l>
<l>Cum videat superesse ducem, dominumque cohortis.</l> 
<l rend="indent">Nec mora conspicui turba cedente suorum</l>
<l>Concurrere duo, ferit horrifer astra boatus,</l>
<l>Et populi quatit arva fragor, ferrata coactis</l>
<l><pb n="0511D"/>Cornipedum pedibus putres terit ungula glebas,</l>
<l>Cominus admissi <hi>congrediuntur</hi>, uterque</l>
<l>Cuspide praetenta superos agnovit in ictu</l>
<l>Propitios, crudeque licet pulsatos acerno</l>
<l>Stipite mansit eques tamen, hinc vacuata propinquum</l>
<l>Vertitur ad capulum manus aerea, casside cassa</l>
<l> <hi>Erumpens</hi> rigat arva cruor, nec sustinet iras</l></div2>

<div2 id="2409-"><head>Vers. 2409</head>
<l>[Vers. 2409.] Mucronis clypeus, genibus cecidere remissis</l>
<l><pb n="0512A"/>Vectores, vectique simul, prior ense retecto</l>
<l>Surgit * Parmenides, et pectora Rhemnonis acer</l>
<l>Arctat utroque genu, donec vitalia Parthi,</l>
<l>Et ventris latebras, capulotenus induit ensis.</l> 
<l rend="indent">Extemplo turbati Arabes, et lite relicta,</l>
<l>Vertere terga parant, sed quos Hyrcania gignit</l>
<l>Conspicuos in Marte, supervenit ala Quiritum</l>
<l>Excedens numerum, inclusumque * <hi>Nicanora</hi> vallo</l>
<l>Armisonae sepis, facta statione, coronant;</l>
<l>Obruitur primo jaculis, strepit aerea cassis</l>
<l>Glandibus et saxis, tantamque sibi lacer orbis</l>
<l>Obstupet innasci veterato robore silvam;</l>
<l>Jamque pedes, ulnaeque labant, mistoque cruore</l>
<l>Membra <hi>lavat</hi> sudor, sed mens, infractaque virtus,</l>
<l><pb n="0512B"/>Et princeps animus capto sub corpore regnat,</l>
<l>Totque lacessitus jaculis, et caestibus ille</l>
<l>Murus Alexandri, sed non sine nomine tandem</l>
<l>Procubuit, multamque sua cum strage ruinam</l>
<l>Persarum, trahit unius damnosa ruina.</l> 
<l>Qualis Romulea cecidit cum turris in urbe,</l>
<l>Turbine fulmineo vicinas obruit aedes.</l> 
<l rend="indent">Interea, Macedum planctu pulsatus acerbo,</l>
<l>Advolat orbata catulis violentior ursa</l>
<l>Diluvium mundi Macedo, pavet obvia turba</l>
<l>Principis occursum, fugiuntque per avia cursu</l>
<l>Praecipiti dociles vitam praeferre triumpho,</l>
<l>Unus Alexandro, reliquis fugientibus, instat</l>
<l>Memnonides <hi>Sthenelus,</hi> cujus, lanugine prima,</l>
<l>Signabat roseas, facies nimis aemula, malas,</l>
<l><pb n="0512C"/>Nobilis, et patrio referens a sanguine Cyrum,</l>
<l>Cui nuptura soror Darii, si cederet illi</l>
<l>Gloria Martis, erat, unde orta superbia, Magno</l>
<l>Obvius ire parat; sed nec reverentia patrum,</l>
<l>Nec favor aetatis, nec rerum copia mortem</l>
<l>Excutiunt, parili forma, sed dispare fato</l>
<l>Occurrit juveni laxis Hephaestio frenis,</l>
<l>Et qua flammivomo rictu micat aurea tigris</l>
<l>Disjicit umbonem, largoque foramine candens</l>
<l>Admittit ferrum laxo toga ferrea nexu,</l>
<l>Transit in occultas feralis arundo latebras</l>
<l>Pectoris, inque humeros nivea cervice reclivi,</l>
<l>Perpetuae <hi>Sthenelus</hi> noctis caligine tectus</l>
<l>Fertur, et aeterno clauduntur lumina somno.</l> 
<l rend="indent">
<pb n="0512D"/>At laevo cornu, cui nulli Marte secundus</l>
<l>Parmenio praeerat, discors Bellona furebat</l>
<l>Sanguineis maculosa fibris, sanieque recenti</l>
<l>Delibuta comas, cui spumeus axe citato</l>
<l>Lumine terrifico tonitrus et fulminis instar</l>
<l>Concitus occurrit ferali turbine frater.</l> 
<l>Cui sternit furor ipse vias, ceduntque furenti</l>
<l>Degeneres animi, comes indivisa furoris</l></div2>

<div2 id="2461-"><head>Vers. 2461</head>
<l>[Vers. 2461.] Praecipites rapit ira gradus, et fellea torquens</l>
<l><pb n="0513A"/>Lumina, contemnit humiles rationis habenas,</l>
<l>Impatiensque morae, levis et male cuncta ministrans</l>
<l>Impetus, obliquos versat in pulvere currus:</l>
<l>Undique successus, sed et infortunia mistim</l>
<l>Circumfusa volant, et mille a vertice Martis</l>
<l>Cum pallore suo, nutant per inania mortes.</l> 
<l rend="indent">Talis in amplexus veniens per colla sororis</l>
<l>Brachia diffudit Deus horrifer: Ocius, inquit,</l>
<l>Labere, chara soror, Macedumque, i, nuntia regi:</l>
<l>Vana spe raperis, Darium quid perdere per te</l>
<l>Inscius affectas? scelus hoc a principe tanto</l>
<l>Amovere dii, nec fas ut dextera mundi</l>
<l>Sceptra tenens, madeat jugulo polluta senili.</l> 
<l>Altera debetur Dario fortuna, suorum</l>
<l><pb n="0513B"/>Proditione cadet, celer ergo per arma, per hostes</l>
<l>Adsis, et varia populanti caede Pelasgos</l>
<l> <hi>Ilicet</hi> occurras Mazaeo, quippe rapinis</l>
<l>Et Macedum spoliis inhiat, laxatque solutos</l>
<l>Compedibus Persas, rursus versa vice vinclis</l>
<l>Mancipat Argivos, neque enim tot sufficit ultra</l>
<l>Millia Parmenio paucis incessere turmis.</l> 
<l rend="indent">Dixit, at umbrifero Bellona citatior Austro</l>
<l>Fertur, et ad dextrum pertransit stridula cornu,</l>
<l>Induiturque genas, horrendaque Palladis ora</l>
<l>Gorgonis anguicomos praetendens aegide vultus,</l>
<l>Commemoransque Dei breviter mandata recessit,</l>
<l>Infecitque diem, ferali nube recedens.</l> 
<l rend="indent">Excutitur saltu Macedo, profugamque secutus</l>
<l><pb n="0513C"/>Voce deam: Quocunque venis, dea, cardine, vanum</l>
<l>Spernimus omen, ait, non me divellet ab armis</l>
<l>Et curru Darii, licet impiger Ales ab alto</l>
<l>Missus Atlantiades verax mihi nuntius ipse</l>
<l>Afferat a Persis raptas cum matre sorores,</l>
<l>Ex Dario pendet nostri spes unica voti;</l>
<l>Quem si perdidero, parvi mihi caetera, parvi</l>
<l>Perdita momenti: solum si vicero, solus</l>
<l>Perdita restituet, non est mihi perdere tanti,</l>
<l>Quod recipi poterit, ut non et vincere malim;</l>
<l>Sed neque si turris Darium septemplice muro</l>
<l>Includat, licet ardenti circumfluus unda</l>
<l>Sulphureis Acheron defendat moenia ripis,</l>
<l>Eripiet fortuna mihi. Sic fatus, in armis</l>
<l>Se locat, et summo clypeum feriente lacerto</l>
<l><pb n="0513D"/>Orbem signiferum, ceu vallum et moenia, muro</l>
<l>Pectoris opponit, tendensque in sidera pinum,</l>
<l>Vertice sublato, medius ruit hostis in hostes,</l>
<l>Flammantesque globos, torquens testatur adesse</l>
<l>Pulvis Alexandrum; fertur temone supino</l>
<l>Afer Aristides, pedibusque attritus equinis</l>
<l>Occubuit <hi>Pelias,</hi> Libycis a Syrtibus Afer</l>
<l>Venerat, a Scythicis <hi>Pelias</hi> tetrarcha pruinis,</l>
<l>Hic Afrum <hi>Craterus, Pelian</hi> dejecit Amyntas:</l>
<l>Ense jacet <hi>Pelias,</hi> hastili corruit Afer,</l></div2>

<div2 id="2515-"><head>Vers. 2515</head>
<l>[Vers. 2515.] Jungitur his Amilon terebrato gutture, rubram</l>
<l><pb n="0514A"/>Exhalans animam, Baradamque jacentibus addit</l>
<l>Antigonus, reprimitque globum Ptolomaeus equestrem:</l>
<l rend="indent">Nec minor Eumenidi strages, nec gloria Coeni</l>
<l>Inferior, Meleagre, tua, truculentior instat</l>
<l>Perdiccas solito: cunctis cernentibus, ipsam</l>
<l>Ante aciem Darii Polypercon (nocte fruendum</l>
<l>Qui prius asseruit) redimit de luce patenter</l>
<l>Consilium de nocte datum, furit <hi>Attica</hi> pubes</l>
<l>Mente nova votoque pari: furor omnibus idem,</l>
<l>Parque animus bello, dominoque simillimus ipsi,</l>
<l>Ut quod Alexandri comites si Marte furentes</l>
<l>Cominus aspiceret, tot se gauderet habere</l>
<l>Magnus Alexandros; jam victoris fragor aures</l>
<l>Pulsabat Darii, jamque irrumpebat in ipsos</l>
<l><pb n="0514B"/>Consortes lateris, funestae turbo procellae.</l> 
<l rend="indent">Aeger in adversis animus sapientis, et aegre</l>
<l>Consulit ipse sibi, cum duro in tempore primis</l>
<l>Diffidit rebus, et spes languescit inermis:</l>
<l>Nam quid agat Darius? quo se regat ordine demens?</l> 
<l>Cui nec tuta fuga est, nec si velit ipse morari,</l>
<l>Inveniet socios? nam de tot millibus ante</l>
<l>Quos sibi crediderat, vix bello mille supersunt,</l>
<l>Qui stent pro patria: pudor et reverentia famae</l>
<l>Ne fugiant, prohibent, contra timor anxius urget:</l>
<l>Dumque vacillanti stupefactus pectore nutat,</l>
<l>Dum dubitat, capiatne fugam, vitamne perosus</l>
<l>Se sinat ipse capi? Persae velut agmine facto</l>
<l>Mandant terga fugae, rapiuntque per arva, relicto</l>
<l>Rege, gradum: demum laxis invitus habenis</l>
<l><pb n="0514C"/>Nactus equum Darius, rorantia caede suorum</l>
<l>Retrogrado fugit arva gradu; quo tendi inertem</l>
<l>Rex periture, fugam? nescis, heu, perdite, nescis?</l> 
<l>Quem fugias? hostes incurris, dum fugis hostem,</l>
<l>Incidis in Scyllam cupiens vitare Charybdim,</l>
<l>Bessus, Narbasanes, rerum pars magna tuarum</l>
<l>Quos inter proceres humili de plebe locasti</l>
<l>Non veriti temerare fidem, capitisque verendi</l>
<l>Perdere canitiem, spreto moderamine juris</l>
<l>Proh pudor! in domini conjurant fata clientes.</l> 
<l rend="indent">Magnus ut ablatum medio de limine mortis</l>
<l>Accepit Darium, regum super ossa cruentus</l>
<l>Fertur, et ingenti super ipsa cadavera saltu</l>
<l>Insequitur profugum, poene incomitatus Achivis,</l>
<l><pb n="0514D"/>Immemor ipse sui, qualis rapit impetus ignem</l>
<l>Sideris, et claris distinguit nubila flammis.</l> 
<l>Sed jam praecipiti per saxa, per invia saltu</l>
<l>Transierat <hi>que</hi> Lycum, paucis comitantibus, amnem</l>
<l>Belides, dubiusque stetit, stratumne furenti</l>
<l>Immersurus aquae properaret frangere pontem,</l>
<l>Pellaeo clausurus iter, sed ab hoste premendos</l>
<l>Dira caede suos timuit, si ponte reciso</l>
<l>Securus fugiens Persarum excluderet agmen;</l>
<l>Utile propositum vicit respectus honesti,</l></div2>

<div2 id="2569-"><head>Vers. 2569</head>
<l>[Vers. 2569.] Praeposuitque suos Darius sibi; maluit e<LACUNA></LACUNA></l>
<l><pb n="0515A"/>Justus inire fugam, potiusque elegit apertam</l>
<l>Victori praebere viam, quam claudere victis.</l> 
<l rend="indent">Fit fuga Persarum, turbatoque ordine passim</l>
<l>Curritur ad pontem, sed et intolerabilis aestus,</l>
<l>Et duplicata sitis cursu languentia torrent</l>
<l>Viscera, et exhaustos sudor sibi vindicat artus,</l>
<l>Pulmonisque vagas agitant suspiria cellas.</l> 
<l>Unde inopes undae, nemorum per devia ducti,</l>
<l>Occulti laticis salientes quaerere venas,</l>
<l>Omnibus incumbunt rivis, haustaque gulose</l>
<l>Limosi torrentis aqua, praecordia limo</l>
<l>Tensa rigent, praegnantem uterum simulare coactus</l>
<l>Triste parit funus, concepto flumine, venter.</l> 
<l>Nonnullis, avido fluvium dum gutture sorbent</l>
<l><pb n="0515B"/>Obstruit occurrens vitales unda meatus</l>
<l>Deraque in caecis inclusum intercipit antris.</l> 
<l rend="indent">Sed neque tot turmas procerum vulgique phalanges</l>
<l>Ad mortem ductore metu, sine lege ruentes</l>
<l>Explicat unius angustia pontis, acervos</l>
<l>Vix capit unda tumens, fluviique vorago cadentes;</l>
<l>Labuntur passim, lapsosque involvit hiatus</l>
<l>Fluminis, et virides stupuere cadavera Nymphae.</l> 
<l rend="indent">Languentes gladios, et habentia tela suorum</l>
<l>Intuitus Macedo, cum jam declivis Olympus</l>
<l>Phoebeis legeretur equis, fumantibus arvis</l>
<l>Aethiopum, et solito pauloque remissius igne</l>
<l>Ureret Herculeas solis vicinia Gades,</l>
<l>Caussatus praeceps in noctem tempus, ad illos,</l>
<l><pb n="0515C"/>Quos credebat adhuc in cornu stare sinistro</l>
<l>Flectit iter, jamque in laevum converterat arma,</l>
<l>Cum praemissus eques a Parmenione, triumphum</l>
<l>Nuntiat, et variis afflictos caedibus hostes;</l>
<l>Dumque reducuntur equites in castra, repente</l>
<l>Vallibus emergens Persarum apparuit agmen,</l>
<l>Exurens clypeis, galeisque micantibus agros;</l>
<l>Qui primos inhibere gradus, et figere gressum;</l>
<l>Demum ubi tam paucos Macedum videre cruentas</l>
<l>In Magnum vertere acies. Rex ante Quiritum</l>
<l>More suo gradiens vexilla, pericula Martis</l>
<l>Dissimulans potius, quam spernens, illud ab hoste</l>
<l>Concussum toties, sed inexpugnabile castrum</l>
<l>Pectoris opposuit Persis, nec defuit illi</l>
<l><pb n="0515D"/>Perpetua in dubiis rebus fortuna, cohortis</l>
<l>Praefectum mortis, et Martis amore furentem</l>
<l>Excipit, et celeri rimatur viscera ferro;</l>
<l>Nec mora Lysimachus, et gloria gentis Achaeae</l>
<l>Invasere Arabes passim, neutrisque pepercit</l>
<l>Martius ille furor, ubi nemo cadebat inultus;</l>
<l rend="indent">Verum cum Phoebi radiis, Atlantide stella</l>
<l>Jam vultus audente suos opponere Persis,</l>
<l>Marte videretur fuga tutior, ordine rupto</l>
<l>Consuluere fugae, laxisque licenter habenis,</l></div2>

<div2 id="2622-"><head>Vers. 2622</head>
<l>[Vers. 2622.] Nocte fere media trajecti fluminis amnem</l>
<l><pb n="0516A"/>* <hi>Arbela</hi> perveniunt, ubi rex Babylonius illos,</l>
<l>Quos secum fuga contulerat, lugubris et amens</l>
<l>Consulit, et pariter duro de tempore tractat;</l>
<l>Cumque repressisset queruli suspiria cordis,</l>
<l>Relliquias Macedum lacrymoso lumine spectans:</l>
<l>Fortuitos, inquit, toties mutare tumultus</l>
<l>Nunc adversa pati, nunc exsultare secundis,</l>
<l>Nunc caput incurvare malis, nunc tollere, sortis</l>
<l>Humanae est; humilem sic vidit Lydia Croesum,</l>
<l>Sic sic victorem versa vice femina fregit:</l>
<l>Sic quoque Thermopylae Xerxem videre jacentem,</l>
<l>Et qui navigio totum modo texerat aequor,</l>
<l>Vix licuit victo sola cum nave reverti.</l> 
<l rend="indent">Nulla rei novitas pervertere fortia debet</l>
<l>Pectora, cum nulla teneatur lege fidelis</l>
<l><pb n="0516B"/>Esse homini fortuna diu, spes unica victis,</l>
<l>Contra victorem rursum sperare triumphum.</l> 
<l>Nec dubito quin victor agros aditurus, et urbes</l>
<l>Civibus exhaustas, et opimis rebus, et auro</l>
<l>Confertas, ubi gens avidissima, pectore toto,</l>
<l>Visceribus siccis, sitiens lethale metallum</l>
<l>Tentabit sedare sitim, praedaque recenti</l>
<l>Conceptam satiare famem, nec inutile nobis</l>
<l>Id reor. Interea fines intactaque bellis</l>
<l>Regna petiturus, Medorumque ultima, vires</l>
<l>Non aegre reparabo meas, pretiosa supellex,</l>
<l>Castraque castratis, et multa pellice plena</l>
<l>Quanti sint oneris, et quantum bella gerentes</l>
<l>Impediant, usu longo didicere potentes;</l>
<l>His partis erit inferior, quibus ante remotis</l>
<l><pb n="0516C"/>Major erat Macedo, spoliis vincetur onustus,</l>
<l>Qui vicit vacuus: non auro bella geruntur,</l>
<l>Sed ferro, non aes, non oppida regna tuentur,</l>
<l>Sed virtus, viresque virum: penetremus <hi>ad ipsos</hi> </l>
<l>Medorum fines, in duris utile rebus,</l>
<l>Non dictu speciosa sequi docet ipsa facultas;</l>
<l>Non secus antiquos summo molimine rerum</l>
<l>Novimus affectos fortes discrimine patres,</l>
<l>Indultis aliquot hostique sibique diebus,</l>
<l>Fortunam reparasse suam, rursusque retusis</l>
<l>Hostibus adversa de parte tulisse triumphum.</l> 
<l rend="indent">Finierat Darius, vox plena timoris, et exspes</l>
<l>Visa suis, cum tot opibus Babylona superbam,</l>
<l>Et reliquas urbes, sine defensore relictas,</l>
<l><pb n="0516D"/>Esset Alexander primo fracturus Eoo.</l> 
<l>Nulla videbatur reparandae copia sortis,</l>
<l>Sed neque (quod superest) retinendi gratia regni:</l>
<l>Seu confirmato tamen agmine, sive sequenti</l>
<l>Imperium potius, quam consilium ducis, uno</l>
<l>Maturant animo Medorum visere fines.</l> 
<l rend="indent">Nec mora, distribuens celebres apud * <hi>Arbela</hi> gazas</l>
<l>Munificus Macedo, tantis ardenter onusto</l>
<l>Rebus, et inventa satiato milite praeda</l>
<l>Transcurrit Syriam, pluvioque citatior austro,</l></div2>

<div2 id="2677-"><head>Vers. 2677</head>
<l>[Vers. 2677.] Vi, vel amicitia superatis civibus, ardet</l>
<l><pb n="0517A"/>Obsita coctilibus intrare palatia muris,</l>
<l>Insignemque olim tot regum laudibus urbem.</l> 
<l>Cui dedit aeternum labii confusio nomen:</l>
<l>Cumque Semiramia tantum distaret ab urbe,</l>
<l>Quantum Sequanicis distat Dionysius undis,</l>
<l>Ecce vir illustris stipatus prole beata</l>
<l>Impiger occurrit Mazaeus transfuga regi,</l>
<l>Imperio Magni, sese Babylonaque dedens,</l>
<l>Quem rex complexus avide, vultuque benigno</l>
<l>Suscipiens, tacitis suffocat gaudia votis.</l> 
<l rend="indent">Quippe laboris erat magni, longique paratus,</l>
<l>Tot populis et tot munitam turribus urbem</l>
<l>Obsidione capi, nisi machina, Numine Divum,</l>
<l>Coctile caementum crebro dissolveret ictu,</l>
<l>Virque manu doctus, et non inglorius illa</l>
<l><pb n="0517B"/>Praecedenti acie, toties expertus in armis,</l>
<l>Exemplo poterat alios ad foedera pacis</l>
<l>Invitare suo; tunc vero cohortibus arte</l>
<l>Dispositis, jussisque sequi, et retrocedere Persis,</l>
<l>Agmine quadrato stupefactae illabitur urbi;</l>
<l rend="indent">Splendet in occursum tanti Babylonia regis,</l>
<l>Et quas congessit veterum solertia regum</l>
<l>Exponuntur opes, ardent altaria gemmis;</l>
<l>Porticibusque sacris statuae reteguntur avitae,</l>
<l>Per fora, per vicos, per compita, serica ridet</l>
<l>Vestis, et aurivomis ignescunt fana coronis,</l>
<l>Matronasque graves annis, civesque severos,</l>
<l>Tegmina caelatis urunt bombycina monstris:</l>
<l>Servus et ancillae jussi splendescere luxu</l>
<l><pb n="0517C"/>Barbarico, insolitos nequeunt sufferre paratus,</l>
<l>Immemoresque sui dum contemplantur amictus,</l>
<l>Jam se praesumunt, servos non esse, fateri.</l> 
<l>Hosque, quibus deerat fallax opulentia, jussit</l>
<l>Inter honoratos fulgere precaria vestis,</l>
<l>Jam totum victoris iter lascivia florum</l>
<l>Sparserat, et ramis viduata virentibus arbor.</l> 
<l>Quocunque ingreditur certant <hi>opobalsama nardo</hi>,</l>
<l>Divinique Arabum pascuntur odoribus ignes,</l>
<l>Et matutino satiantur aromate nares,</l>
<l>Effera praefertur claustro indignata teneri</l>
<l>Tigris, et obstrusi ferrato carcere pardi.</l> 
<l>Inclusi caveis frendunt immane leones,</l></div2>

<div2 id="2720-"><head>Vers. 2720</head>
<l>[Vers. 2720.] Et quaecunque tenet Hyrcanos bestia saltus.</l> 
<l><pb n="0518A"/>Et ne praepediat oculos objecta sequentum</l>
<l>Turba frequens, gradibus transvecti ad culmina tecti</l>
<l>Quam plures, avidique suum cognoscere regem</l>
<l>Edita murorum longa statione coronant.</l> 
<l rend="indent">Occurrunt lyricis modulantes cantibus odas</l>
<l>Cum citharis mimi, concordant cymbala sistris,</l>
<l>Tympanaque <hi>harmoniis</hi> cedunt, nec defuit aures</l>
<l>Blandius humanas docilis <hi>testudo movere</hi>,</l>
<l>Et quos Niliacae tradunt mendacia gentis</l>
<l>Fatidicos, coelique notis praenosse peritos</l>
<l>Sidereos motus, et ineluctabile fatum</l>
<l>Memphitae vates currum victoris adorant:</l>
<l>Nunquam tam celebri jactatrix Roma triumpho</l>
<l>Victorem mirata suum tam divite luxu</l>
<l><pb n="0518B"/>Excepit: seu cum fuso sub Leucade Caesar</l>
<l>Antonio, sexti mutavit nomina mensis,</l>
<l>Lactandasque dedit hydris Cleopatra papillas.</l> 
<l>Seu post Emathias acies cum sanguine Magni</l>
<l>Jam satur irrupit Tarpeiam Julius arcem:</l>
<l>Et merito, nam si regum miranda recordans,</l>
<l>Laudibus et titulis cures attollere justis,</l>
<l>Sive fide recolas quam raro milite contra</l>
<l>Victores mundi, tenero sub flore juventae,</l>
<l>Quanta sit aggressus Macedo, quam tempore parvo</l>
<l>Totus Alexandri genibus se fuderit orbis,</l>
<l>Tota ducum series, vel quos Hispana poesis</l>
<l>Grandiloquo modulata stylo, vel Claudius altis</l>
<l>Versibus insignit, respectu principis hujus,</l>
<l><pb n="0518C"/>Plebs erit, ut pigeat <hi>Lucanum lumine tanto</hi> </l>
<l>Caesareum cecinisse melos, Romaeque ruinam;</l>
<l>Et Macedum clarus succumbat Honorius armis.</l> 
<l rend="indent">Si gemitu commota pio, votisque suorum</l>
<l>Flebilibus, divina daret clementia talem</l>
<l>Francorum regem, toto radiaret in orbe</l>
<l>Haud mora, vera fides, et nostris fracta sub armis</l>
<l>Parthia baptismo renovari posceret ultro:</l>
<l>Quaeque diu jacuit effusis moenibus alta</l>
<l>Ad nomen Christi Carthago resurgeret, et quae</l>
<l>Sub * Carolo meruit Hispania solvere poenas,</l>
<l>Erigeret vexilla crucis, gens omnis, et omnis</l>
<l>Lingua <hi>Deum</hi> caneret, et non invita subiret</l></div2>

<div2 id="2762-"><head>Vers. 2762</head>
<l>[Vers. 2762.] Sacrum sub sacro Remorum praesule fontem.</l> 
</div2></div1>

<div1 n="6"><head>LIBER SEXTUS.</head>


<div2 id="arg."><head>ARGUMENTUM LIBRI SEXTI</head>

<pb n="0517"/>
<l> <hi>Sextus Alexandrum luxu Babylonis et auro</hi> </l>
<l> <hi>Corruptum ostendit, castrensia munera certis</hi> </l>
<l> <hi>Distribuit numeris</hi>: <hi>armato milite fines</hi> </l>
<l> <hi>Uxiacos intrat. Sisigambis liberat urbem</hi> </l>
<l> <hi>Et * Medalem precibus: a moenibus inclyta fumat</hi> </l>
<l> <hi>Eruta Persepolis: Movet occursus miserorum</hi> </l>
<l> <hi>Turbatum regem: Darius discrimina Martis</hi> </l>
<l> <hi>Rursus inire parat: hic seditio patricidas</hi> </l>
<l> <hi>Separat a Dario, sed eos innata simultas</hi> </l>
<l> <hi>Acceptos reddit, et credula pectora lactat</hi>;</l>
<l> <hi>Nec fatum mutare valent decreta Patronis.</hi> </l>
</div2>

<div2 id="2774-"><head>Vers. 2774</head>


<pb n="0519"/>
<l><pb n="0519A"/>Ecce lues mundi regum timor ultimus! ecce!</l> 
<l>Quem toties poteras, Babylon, legisse futurum</l>
<l>Eversorem Asiae, sacra quem praedixerat Hircum</l>
<l>Pagina, quem gemini fracturum cornua regni,</l>
<l>Praesentem mirare virum, nec despice clausum</l>
<l>Coctilibus septis, qui latum amplectitur orbem,</l>
<l>Cujus inhorrescunt audito nomine reges:</l>
<l>Rex erit ille tuus, a quo se posceret omnis</l>
<l>Rege regi tellus, si perduraret in illa</l>
<l>Indole virtutum, qua coeperat ire potestas.</l> 
<l rend="indent">Aspice quam blandis, victos moderetur habenis,</l>
<l>Aspice quam clemens inter tot prospera victor:</l>
<l>Aspice quam mitis dictet jus gentibus: ut quos</l>
<l>Hostes in bellis habuit, cognoscat in urbe</l>
<l>Cives, et bello quos vicit vincat amore:</l>
<l><pb n="0519B"/>Hos tamen a tenero schola quos impresserat aevo</l>
<l>Ornatus animi, poliendae schemata vitae,</l>
<l>Innatae virtutis opus, solitumque rigorem,</l>
<l>Fregerunt Babylonis opes, luxusque vacantis</l>
<l>Desidia populi, quia nil corruptius urbis</l>
<l>Moribus illius, nihil est instructius illis</l>
<l>Ad Veneris venale malum, cum pectora multo</l>
<l>Incaluere mero, si tantum detur acerbi</l>
<l>Flagitii pretium, non uxores modo sponsi,</l>
<l>Sed prolem hospitibus cogunt prostare parentes,</l>
<l>Solemnes de nocte vident convivia ludos,</l>
<l>Quos patrio de more solent celebrare tyranni.</l> 
<l rend="indent">Hos inter luxus Babylonis, et otia Magnum</l>
<l>Ter deni tenuere dies et quattuor, unde</l>
<l><pb n="0519C"/>Terrarum domitor exercitus ille, futurus</l>
<l>Debilior fuerat, si post convivia mensae</l>
<l>Desidis, effrenum piger irrupisset in hostem:</l>
<l>Ergo Semiramiis postquam Mavortius heros</l>
<l>Finibus egressus, Satrapenis astitit arvis,</l>
<l>Quaedam, quae dederant patres, praecepta prioris</l>
<l>Militiae, mutanda ratus, castrensia certos</l>
<l>Munera sub numeros arguta menta redegit,</l>
<l>Utque suos habeant <hi>Ductores</hi> quaeque Quiritum</l>
<l>Millia constituit, quibus indubitata probetur</l>
<l>Indicibus virtus equitum, dignusque probatis</l>
<l>Exhibeatur honos, ne falso praemia poscat</l>
<l>Qui tepide gessit, ne sub probitatis amictu</l>
<l>Splendeat improbitas, et ne mercede negata</l>
<l>Perdiderit titulum, qui gessit fortia fortis.</l> 
<l rend="indent">
<pb n="0519D"/>Moris apud veteres Macedum, patremque Philippum</l>
<l>Hactenus exstiterat, cum tolli signa juberent,</l>
<l>Castra ciere tuba, quae praepediente tumultu,</l>
<l>Armorumque sono non pertingebat ad omnes;</l>
<l>Sed super hoc factum est, ut Parthica signa movendi</l></div2>

<div2 id="2823-"><head>Vers. 2823</head>
<l>[Vers. 2823.] Luce, sit in signum fumus, de nocte vel ignis,</l>
<l><pb n="0520A"/>Neve quis alterius munus, vel fortia gesta</l>
<l>Usurpasse, suisve ascribere viribus ausit,</l>
<l>Unumquemque virum vice qua donatur, et actis</l>
<l>Contentum jubet esse suis, monet, allicit, arctat,</l>
<l>Fortes, conductos, cives, prece, munere, scripto.</l> 
<l>Romuleos reges, subjecto legimus orbe,</l>
<l>In populos legem et causas dictasse forenses,</l>
<l>Cum Deus ultrices furias arceret Olympo</l>
<l> <hi>Omnipotens</hi> terris, sed plus fuit arma tenentes</l>
<l>Legibus astringi, quam victis condere jura,</l>
<l>Et majus fuit armatos decreta rigoris</l>
<l>Suscipere in bello, quam jus in pace pacisci.</l> 
<l rend="indent">Haec ubi mature tractata, libentibus omnes</l>
<l>Accepere animis: Susam tradentibus urbem</l>
<l>Civibus, et multis hilarato milite gazis</l>
<l><pb n="0520B"/>Agmen ad Uxiacas convertit turbidus arces,</l>
<l>Uxiacae regionis onus, summamque regebat</l>
<l>Praefectus Medates, sane vir fortis, et ingens</l>
<l>Exemplar fidei, pro qua suprema subire</l>
<l>Non veritus, verum Dario servavit amicum</l>
<l rend="indent">Doctus ab indigenis iter esse latens et opertum,</l>
<l>Civibus ignaris, Graios quod ducat ad urbem,</l>
<l>Delectis equitum tantum in discrimen ituris</l>
<l>Praefecit Macedo meriti Taurona probati:</l>
<l>Ipse movens circa tenerae primordia lucis,</l>
<l>Angustas superat fauces, aditusque locorum,</l>
<l>Caesaque materies faciendis cratibus apta,</l>
<l>Et pluteis curva testudine surgit in arcem,</l>
<l>Artificium ut studiis, tali munimine tuta</l>
<l><pb n="0520C"/>Funditus erueret muros armata juventus:</l>
<l>Sed gravis accessus, cum dura minetur acutis</l>
<l>Cautibus et saxis succidi nescia tellus:</l>
<l>Nec solum Macedo cum duro dimicat hoste,</l>
<l>Sed locus est, cum quo pugnandum est, vivaque cautes</l>
<l>Nativo munita situ; tamen arcta subibant,</l>
<l>Et praerupta leves, duce praecedente, cohortes,</l>
<l>Quem tamen objecta testudine, cum peteretur</l>
<l>Eminus ex alto, telorum grandine, nec vi,</l>
<l>Nec prece, barbaricis poterant avellere muris.</l> 
<l>Quippe inter primos galeato vertice primus</l>
<l>Fulminat in muros, nunc grandia saxa volutans</l>
<l>Nunc sude suffodiens, nunc frangens ariete portas</l>
<l>Nunc tormenta rotat, tormentum flebile mundi,</l>
<l><pb n="0520D"/>Impellensque suos; pudeat jam, proh pudor! inquit,</l>
<l>Victores Asiae, o socii, quibus ante tot urbes</l>
<l>Cessere, exigui dormire ad moenia castri:</l>
<l>Quae loca, quod subsistat opus quis non ruat agger</l>
<l>Ante manus Macedum? quae moenia stare vel arces</l></div2>

<div2 id="2872-"><head>Vers. 2872</head>
<l>[Vers. 2872.] Sustineant? solidis quae fundamenta columnis</l>
<l><pb n="0521A"/>Inniti valeant, cum senserit altus adesse</l>
<l>Murus Alexandrum? quamvis aequandus Olympo</l>
<l>Corruet, et discent mihi <hi>se submittere</hi> turres,</l>
<l rend="indent">Dixit, et in summa Tauron apparuit arce,</l>
<l>Quo semel aspecto, Graiis audacia crevit,</l>
<l>Corripuitque pavor et desperatio cives;</l>
<l>His, extrema pati, patriaeque impendere vitam,</l>
<l>Illis corde sedet fuga, si modo libera detur;</l>
<l>Maxima nubiferam se turba recepit in arcem.</l> 
<l>Nec mora ter denis victorem flectere missis,</l>
<l>Ut liceat salva victos discedere vita,</l>
<l>Triste reportatur responsum a principe: nullum</l>
<l>Esse locum veniae, parvas superesse doloris</l>
<l>Suppliciique moras, torpent languore timoris</l>
<l>Percussi cives, dociles extrema vereri:</l>
<l><pb n="0521B"/>Dirigit ergo preces occulto calle per umbras</l>
<l>Ad matrem Darii * Medates ut mitiget iram</l>
<l>Principis, ut victis et victae parceret urbi,</l>
<l>Non ignarus ei <hi>deferri</hi>, et matris honore</l>
<l>A victore coli. * Medates ejus sibi neptem</l>
<l>Duxerat, ad Darium cognato sanguine spectans.</l> 
<l rend="indent">Abnuit illa diu precibus concurrere, quamvis</l>
<l>Justa petant. Et: Fortunae non congruit isti</l>
<l>Qua nunc utor, ait, tantos admittere fastus.</l> 
<l>Victorem qua fronte rogem captiva? repulsam</l>
<l>Ex merito patitur, qui postulat ulterius, quam</l>
<l>Promeruit, spes, quam meritum non praevenit, a spe</l>
<l>Deviat, et verum dat ei praesumptio nomen.</l> 
<l>Convenit, ut potius, quod sim captiva, penes me</l>
<l><pb n="0521C"/>Contempler, quam, quod fuerit regina, recorder:</l>
<l>Tot precibus latis, vereor ne fessa residat,</l>
<l>Neve fatigari queat indulgentia regis.</l> 
<l rend="indent">Ista Sisigambis; * Medatis tamen icta dolore,</l>
<l>Scribit Alexandro; victis si parcere nolit,</l>
<l>Luce frui * Medatem jam victum, jamque fatentem</l>
<l>Se peccasse, sinat; quae tunc moderatio Magni,</l>
<l>Quae pietas fuerit, vel quae constantia regis</l>
<l>Arguit hoc unum: quod non * Medati modo, verum</l>
<l>Omnibus ignovit, et libertate prior</l>
<l>Concessa, captam captivis reddidit urbem</l>
<l>Restituit captos priscis cultoribus agros,</l>
<l>Immunesque coli mandavit, et absque tributo:</l>
<l>Si vaga victori Dario fortuna dedisset</l>
<l><pb n="0521D"/>Urbem prae manibus, non impetrasset ab illo</l>
<l>Plura parens, quam, quae victis dedit hostibus hostis.</l> 
<l rend="indent">Nec mora, divisis cum Parmenione catervis,</l>
<l>Imperat, ut Darium caute vestiget, eumque</l>
<l>Campestri jubet ire via, tamen ipse retentis</l>
<l>Delectis equitum, juga tendit in ardua, quorum</l>
<l>Perpetuum excurrit vergens in Persida dorsum.</l> 
<l>Non alias Macedo graviora pericula passus:</l>
<l>Expertus didicit semper, variamque, sibique</l></div2>

<div2 id="2925-"><head>Vers. 2925</head>
<l>[Vers. 2925.] Dissimilem, et nulli fortunam stare perennem,</l>
<l><pb n="0522A"/>Perque tot angustas, et qua via devia fauces,</l>
<l>Perque tot anfractus, et qui vestigia nusquam</l>
<l>Admittunt hominis, gradiens Pellaeus, ab hoste</l>
<l>Desuper obruitur, et non impune frequenter</l>
<l>Compulsus retroferre gradus, multaque suorum</l>
<l>Sanguinis impensa, post tot discrimina, tandem</l>
<l>Hostica confregit collato robore signa:</l>
<l>Victaque sederunt victricibus arma sub armis.</l> 
<l rend="indent">Vix bene purgato, noctis caligine, coelo,</l>
<l>Trajiciens Macedo molimine pontis Araxem,</l>
<l>Persepolim festinus adit, captamque redegit</l>
<l>In cineres celebrem priscis tot regibus urbem.</l> 
<l>Divitiis tumidas cum ceperit ante tot urbes,</l>
<l>Hujus opes alias opulentia barbara longe</l>
<l>Praeteriit, luxum totius Persidis istuc</l>
<l><pb n="0522B"/>Intulerant reges; sacrum penetralibus aurum,</l>
<l>Et rudis eruitur argenti massa vetusti,</l>
<l>Ex adytis rapitur non tantum partus ad usum</l>
<l>Agger opum: nec ad hoc congessit avara vetustas</l>
<l>Quantum, ut mirantes traheret speculatio visus.</l> 
<l rend="indent">Curritur ad praedam citius, certatur et inter</l>
<l>Praedantes, hostisque loco, truncatur amicus,</l>
<l>Cui pretiosior est rapta, aut inventa rapina,</l>
<l>Causa necis, pretiumque fuit, pretiosa supellex</l>
<l>Et quae quisque rapit, jam non capit improbus, unde</l>
<l>Accidit, ut quod jam non accipit aestimet illud.</l> 
<l>Purpura diripitur, laceratur regia vestis</l>
<l>Artificum sudata manu, quaeque aspera signis</l>
<l>Aurea vasa rigent, <hi>cedunt in frusta dolabris,</hi> </l>
<l>Nil sinit intactum, nullis contenta cupido;</l>
<l><pb n="0522C"/>Integra nulla manent membris simulacra revulsis,</l>
<l>Plus terroris habent mutilata, minusque decoris</l>
<l rend="indent">Exitus hic urbis, quae tot regalibus olim</l>
<l>Floruerat titulis, et quae tot gentibus una</l>
<l>Jura dabat quondam, specialis et unicus ille</l>
<l>Europae terror, decies cum mille carinis</l>
<l>Obstrueret totum, numerosa classe, profundum,</l>
<l>Neptunum effossis immittere collibus ausa,</l>
<l>Ausaque montanis exponere lintea dorsis.</l> 
<l rend="indent">Persarum reliquas urbes tenuere secuti</l>
<l>Post Magnum reges, hujus vestigia nusquam</l>
<l>Invenies, nisi strata rapax ostendat Araxes</l>
<l>Moenia, marmoreis paulo distantia ripis.</l> 
<l>Dixeris indignam, dignamve his cladibus urbem</l>
<l><pb n="0522D"/>Ambigitur; nam cum subiturus moenia Magnus</l>
<l>Pergeret, occurrunt (agmen miserabile visu)</l>
<l>Captivi Macedum tria millia, corpora caesi,</l>
<l>Auribus orbati, pedibus manibusque recisis,</l>
<l>Vel labra praecisi penitus, vel lumine cassi,</l>
<l>Aut aliqua a Persis membrorum parte minuti:</l>
<l>Praeterea quae longa diu ludibria servet,</l>
<l>Frontibus impressa est rudibus nota barbara signis.</l> 
<l rend="indent">Hos ubi, non homines verum simulacra videri</l></div2>

<div2 id="2979-"><head>Vers. 2979</head>
<l>[Vers. 2979.] Rex ratus, in primis tandem cognovit obortis</l>
<l><pb n="0523A"/>Intepuit lacrymis, victorque exercitus ille</l>
<l>Flevit, et in subitum versa est victoria luctum.</l> 
<l rend="indent">Rex miseros animi fortis jubet esse, daturum</l>
<l>Se quidquid peterent, visuros dulcia rura</l>
<l>Divitis Europae, uxores, dulcesque propinquos,</l>
<l>Spondet, et in patrio capturos cespite somnum;</l>
<l>Secedit vallo vulgus miserabile, donec,</l>
<l>Quae potiora petat, libra deliberet aequa</l>
<l rend="indent">His Asiae placuit consistere finibus; illis</l>
<l>Dulcior est patrius alieno cespite cespes,</l>
<l>Quorum, quem celebrem docilis facundia linguae</l>
<l>Fecerat Eutition ita creditur esse locutus:</l>
<l>Quem modo de tenebris, et clauso carceris antro,</l>
<l>Ut peteremus opem, puduit procedere trunci</l>
<l>Corporis exitium patriae qua fronte valebis</l>
<l><pb n="0523B"/>Ostentare tuae, spectacula laeta daturus?</l> 
<l>Cum sane incertum, discrimina tanta tulisse</l>
<l>Poeniteat magis, an pudeat, bene fertur iniqua</l>
<l>Conditio, cum tecta latet, bene fertur amara</l>
<l>Conditio, miseram si nosti abscondere vitam;</l>
<l>Nullaque tam nota est miseris, tam patria dulcis,</l>
<l>Quam sedes aliena, domus, sine teste prioris</l>
<l>Fortunae; miseros faciunt loca sola beatos,</l>
<l>Quando beatarum subeunt oblivia rerum.</l> 
<l>Qui totum ponunt in spe, vel amore suorum,</l>
<l>Quam cito <hi>consuescat</hi>, lacrymarum arescere rivus</l>
<l>Ignorant: leviter veniunt, leviterque recedunt,</l>
<l>Blandiri dociles lacrymae; solasque propinqui</l>
<l>Impendunt miseris lacrymas, arentibus illis,</l>
<l><pb n="0523C"/>Cum lacrymis arescit amor, pietasque tuorum.</l> 
<l>Sors miseri querula est; felicis vero superbus</l>
<l>Est status, et tumidae nulla est <hi>miseratio</hi>, mentis</l>
<l>Quem fastidit homo, non vere diligit: Ille</l>
<l>Verus amor, miserum qui non fastidit amicum:</l>
<l>Fortunam alterius dum tractat quisque recurrit</l>
<l>Ad propriam, et propria consulta forte, requirit</l>
<l>Tales exterius, qualem se noverit intus.</l> 
<l>Fortunata parem solet alea quaerere casum.</l> 
<l rend="indent">Fastidisse alius alium poteramus, et esse</l>
<l>Opprobrio mistim, nisi mutua fata dedissent</l>
<l>Omnibus aequales, inter tria millia, casus;</l>
<l>Uxores tenerae, quas in fervore juventae</l>
<l>Duximus, et spretas sumptis dimisimus armis,</l>
<l><pb n="0523D"/>O quam solemni in socialia foedera vultu</l>
<l>Admittent Veneris viles sine fomite truncos?</l> 
<l>Partirique volent genialia foedera lecti;</l>
<l>Usque adeo sexus nobis incognitus ille est.</l> 
<l>Pectore femineo vernalis certior aura est</l>
<l>Mollior est adamas, felici quae solet esse</l>
<l>Dura viro, miserum poteritne videre maritum?</l> 
<l>Obsecro vos olim vita defuncta juventus,</l>
<l>Quaerite, quas habitent semesa cadavera, sedes.</l> </div2>

<div2 id="3032-"><head>Vers. 3032</head>
<l>[Vers. 3032.] Quaeramus parili voto lugentibus aptum</l>
<l><pb n="0524A"/>Abjectisque locum, ignotis lateamus in oris;</l>
<l>Quas penes agnosci miseri jam coepimus, imo</l>
<l>Quas penes invisum jam desinit esse cadaver.</l> 
<l rend="indent">Hactenus Euticion. Cui sic oriundus Athenis</l>
<l>Theseus objecit: Nemo aestimat, inquit, amicum</l>
<l>Corporis ex habitu, durae ludibria sortis</l>
<l>Nemo prius pensat, non nos natura creatrix,</l>
<l>Sed contemptibilis hostis violentia fecit.</l> 
<l>Omnibus esse malis, me judice, censeo dignum,</l>
<l>Quem pudet eventus, sua cui fortuna pudori est,</l>
<l>Desperare solent, alios in tempore duro</l>
<l>Esse miserturos <hi>aliorum,</hi> qui misereri</l>
<l>Non vellent, si fata darent contraria fila:</l>
<l>Inclementis homo mentis, male conjicit ex se,</l>
<l>Rara quod humanae sedeat clementia menti,</l>
<l><pb n="0524B"/>Spe majus votoque, Deum conferre videtis</l>
<l>Uxores, patriam, prolem patriosque penates.</l> 
<l rend="indent">Heus liceat clausis erumpere carcere, lucem</l>
<l>Aeraque antiquum patriosque resumere mores.</l> 
<l>Cur miser hic, et servus eris, si patria detur</l>
<l>In votis? in qua tantum miser esse teneris:</l>
<l>Exsulibus tandem fortunaeque ultima passis,</l>
<l>Est aliquid patrio se reddere posse sepulcro:</l>
<l>Mollius ossa cubant, manibus tumulata suorum.</l> 
<l>In Persis maneant, Medorumque aera spirent,</l>
<l>Felices alii, quos diffidentia patrum,</l>
<l>Uxorumque potest avellere dulcibus arvis;</l>
<l>Me sane regis usurum munere constat,</l>
<l>Europam, patriamque sequi, modo libera detur</l>
<l>Visendi a superis natalia rura potestas.</l> 
<l rend="indent">
<pb n="0524C"/>Finierat Theseus, sed paucos repperit hujus</l>
<l>Voti participes, aliorum pectora vicit</l>
<l>Consuetudo potens, natura fortior ipsa,</l>
<l>Quorum consilio concurrens Magnus, opimos</l>
<l>Non solum partitur agros, sed prodigus addit</l>
<l>Aes, variosque greges, et laeti farris acervos,</l>
<l>Ne frumenta solo desint, cultoribus aera</l>
<l rend="indent">His ubi consulte providit Martius heros,</l>
<l>Medorum ingreditur, reparato milite, fines</l>
<l>Praecipitique legens Darii vestigia cursu,</l>
<l>Ne fuga subripiat, pleni pars magna triumphi</l>
<l>Qui solus superest, pardis instantior instat;</l>
<l>Sed jam Belides Ecbatana venerat, urbem</l>
<l> <hi>Medorum primam,</hi> decreverat inde subire</l>
<l><pb n="0524D"/>Bactrorum fines, sed cum loqueretur adesse</l>
<l>Rumor Alexandrum, cujus satis, agmina contra,</l>
<l>Pennatosque gradus, distantia longa locorum</l>
<l>Nulla videbatur, mutato pectore mutans</l>
<l>Consilium, totos orditur in arma paratus,</l>
<l>Pugnandoque mori decrevit honestius esse,</l>
<l>Quam victam toties fatis extendere vitam.</l> 
<l rend="indent">Unde viae comites, paulo consistere jussos</l>
<l>Intuitus: Si me ignavis sors aequa laboris</l></div2>

<div2 id="3086-"><head>Vers. 3086</head>
<l>[Vers. 3086.] Jungeret, et mortem reputantibus, inquit, honestam</l>
<l><pb n="0525A"/>Qualiscunque foret, potius dicenda tacerem,</l>
<l>Quam verbo vellem consumere tempus inani.</l> 
<l>Sed majore fide, quam vellem, quamque decorum</l>
<l>Esset, virtutis expertus robora vestrae,</l>
<l>Jam didici, quam sit venerabile nomen amici,</l>
<l>Quam sincera fides, sinceros inter amicos:</l>
<l>Tot rebus monitus praesumere debeo, tantis</l>
<l>Me dignum sociis, de tot castrensibus ante,</l>
<l>Unica Persarum superestis gloria, qui me</l>
<l>Bis profugum victi, bis principis arma secuti.</l> 
<l rend="indent">Vestra fides, stabilemque probans constantia mentem,</l>
<l>Efficiunt, ut non verear me credere regem;</l>
<l>Ut me Persis adhuc ausit regnare fateri;</l>
<l>Qui potius castris victi elegistis adesse,</l>
<l><pb n="0525B"/>Victoris quam signa sequi, me judice digni</l>
<l>Si mihi non liceat, pro me quibus aetheris ille</l>
<l>Dignas rector agat grates, quia non erit ulla</l>
<l>Nescia tam recti, tam non obnoxia justis,</l>
<l>Surdaque posteritas, quae non vos efferat aequis</l>
<l>Laudibus in coelum, quae non memoranda loquatur,</l>
<l>Quae vos, et meriti taceat praeconia vestri.</l> 
<l>Vivere per famam dabitur, post fata, sepultis,</l>
<l>Sola mori nescit, eclipsis nescia virtus:</l>
<l>Unde fugae latebras, quas semper abhorreo, quamvis</l>
<l>Molirer, virtute animi, tantoque meorum</l>
<l>Consilio fretus, irem tamen obvius hosti:</l>
<l>Exsulat in regno Darius; sed quousque feretis,</l>
<l>Cives, quod patrio rex imperat advena regno?</l> 
<l><pb n="0525C"/>Aut mihi defungi vita continget honesta,</l>
<l>Aut revocare meas afflictis hostibus urbes,</l>
<l>Et quae perdidimus celeri reparare paratu.</l> 
<l rend="indent">Arbitrium victoris, an id censetis honestum</l>
<l>Victus ut exspectem, Darioque precaria detur</l>
<l>Mazaei exemplo, sola in regione potestas?</l> 
<l>Qui modo totius Asiae moderabar habenas,</l>
<l>Anne reservabor ad tantum dedecus, ut sim</l>
<l>Gloria victoris, in regni parte receptus?</l> 
<l>Non erit, ut capitis decus hoc, aut demere quisquam</l>
<l>Debeat, aut demptum mihi, se mihi reddere jactet.</l> 
<l>Imperium vivus perdam, privabor eodem</l>
<l>Imperio, vitaque, die, pretiosa duobus</l>
<l>Mors Darium vita simul, et diademate privet.</l> 
<l rend="indent">
<pb n="0525D"/>Si manet hic animus, socii, si mens ea vobis,</l>
<l>Nemo supercilium Macedum, fastusque nefandos</l>
<l>Cogetur post fata pati, sua dextera cuique:</l>
<l>Aut modo finis erit, aut ultio digna malorum;</l>
<l>Ergo si Superi pia bella moventibus absunt,</l>
<l>Si facinus reputant justos defendere, saltem</l>
<l>Finis honestus erit, fortesque licebit honesto</l>
<l>Mortis more mori: veterum per gesta parentum</l></div2>

<div2 id="3137-"><head>Vers. 3137</head>
<l>[Vers. 3137.] Per pretiosa precor quondam praeconia Patrum,</l>
<l><pb n="0526A"/>Illustresque viros, quibus haec subjecta tributum</l>
<l>Gens Macedum toties, et vectigalia solvit,</l>
<l>Obtestor, miles, ut dignos stemmate tanto</l>
<l>Concipias animos, ut te contingat Olympo</l>
<l>Teste, vel egregia vinci, vel vincere pugna.</l> 
<l rend="indent">Hactenus Arsacides. Sed non excepit eodem</l>
<l>Verba cohors animo, dictis quoque debitus ille</l>
<l>Defuit applausus, quem persuadentibus audax</l>
<l>Reddere turba solet, praestruxerat omnia verus</l>
<l>Ora timor, donec Artabasus, inter amicos</l>
<l>Regis praecipuus: Nos, inquit, in arma sequemur</l>
<l>Unanimes regem, nobis erit exitus idem,</l>
<l>Qui tibi, qui patriae. Dubio excepere loquentem</l>
<l>Assensu reliqui, raucosque dedere tumultus:</l>
<l><pb n="0526B"/>Qualis in Aegaeo desperans navita ponto,</l>
<l>In quem fluctivomus jam fracta puppe videtur</l>
<l>Conjurasse Notus, socios solatur inertes,</l>
<l>Dissimulansque metum, comitum titubantia firmat</l>
<l>Pectora, et invicto parat ire per aequora vento.</l> 
<l rend="indent">At Bessus facinus jam praemeditatus acerbum,</l>
<l>Narbasanesque suus, numeroso milite cincti,</l>
<l>Jam definierant Darium comprendere vivum:</l>
<l>Ut si Magnus eos sequeretur, munere tanto,</l>
<l>Commodius possent victoris inire favorem.</l> 
<l>Quod si praeceleres evadere principis alas</l>
<l>Sors daret, auderent Dario regnare perempto,</l>
<l>Et vires reparare, novumque lacessere Martem.</l> 
<l rend="indent">Narbasanes igitur sceleri jam tempora nactus</l>
<l><pb n="0526C"/>Opportuna suo: Scio, rex, quae dixero, dixit,</l>
<l>Displicitura tibi, nec erit sententia cordi</l>
<l>Haec mea grata tuo: sed praegrave vulnus acerbo</l>
<l>Curatur ferro, gravis est medicina dolenti;</l>
<l>Asperior sanat graviores potio morbos</l>
<l>Naufragiumque timens, jactura saepe redemit</l>
<l>Navita, quae potuit, et damnis damna levavit.</l> 
<l>Scis, quod amara geris, adverso numine, bella,</l>
<l>Sors urgere tuos non desinit aspera Persas,</l>
<l>Omnibus est tentata modis fortuna, novisque</l>
<l>Est opus ominibus: depone insignia regni</l>
<l>Ad tempus, bone rex, alii concede regendam</l>
<l>Imperii summam, qui nomen regis, et omen</l>
<l>Possideat, donec, Martis cessante procella,</l>
<l>Hostibus expulsis Asia, justo tibi regi</l>
<l><pb n="0526D"/>Restituat regnum: brevis exspectatio facti</l>
<l>Hujus erit, tot Bactra dabunt, totque India gentes,</l>
<l>Ut major belli moles, majora supersint</l>
<l>Robora, quam bello quae sunt exhausta priori.</l> 
<l>Cur in perniciem balantes, more bidentum,</l>
<l>Irruimus? fortis animi est contemnere mortem,</l>
<l>Non odisse tamen vitam, sed amare, virorum est:</l>
<l>Degeneres, et quos constat taedere laboris,</l></div2>

<div2 id="3189-"><head>Vers. 3189</head>
<l>[Vers. 3189.] Compelluntur ad hoc, ut vitam ducere vile</l>
<l><pb n="0527A"/>Quid reputent, quid mirum? Ignavo vivere mors est:</l>
<l>Econtra nil est, quae fortis et ardua virtus</l>
<l>Linquat inexpertum, movet omnia, et omnia tentat,</l>
<l>Tenditur ad mortem, cum nil superesse videtur:</l>
<l>Ultimus ad mortem, post omnia fata, recursus:</l>
<l>Ergo age, rex, Besso, quod gratia temporis offert,</l>
<l>Ad praesens committe tui moderamina regni,</l>
<l>Ut tibi restituat acceptum tempore sceptrum.</l> 
<l rend="indent">Haec ubi dicta: animos vix temperat ille benignus</l>
<l>Et patiens rector: Jam te invenisse, cruentum</l>
<l>Inquit, mancipium, funesti temporis horam</l>
<l>Comperio, facinus qua patraturus acerbum</l>
<l>In dominum servus, Parcarum stamina solvas.</l> 
<l rend="indent">
<pb n="0527B"/>Haec ait, et stricto poterat mucrone videri</l>
<l>Occursurus ei, nisi vultu supplice, Bessus</l>
<l>Indignantis habens speciem, multoque suorum</l>
<l>Agmine stipatus, regem exoraret, eumque,</l>
<l>Haud mora, vinciret, nisi nudum conderet ensem.</l> 
<l rend="indent">Tunc vero a reliquis metari castra seorsum</l>
<l>Praecepere suis; at regi Artabasus, irae</l>
<l>Consulit, ut parcat, habeat pro tempore tempus:</l>
<l>Aequa mente feras, ait, erroremve tuorum,</l>
<l>Stultitiamve: gravis et praematurus in armis</l>
<l>Instat Alexander, blando retinendus amore</l>
<l>Miles, ne sanos turbet discordia sensus,</l>
<l>Neve a rege suos alienent Bactra quirites</l>
<l>Annuit Arsacides, superosque et fata secutus,</l>
<l><pb n="0527C"/>Castra locat, moeror et desperatio, victis</l>
<l>Indivisa comes, animos illius obumbrat.</l> 
<l rend="indent">In castris igitur quae jam rectore carebant,</l>
<l>Motus erat varius animorum, et proxima regi</l>
<l>Instabat funesta dies, nec ut ante <hi>regebat</hi> </l>
<l> <hi>Imperii summam,</hi> solus tentoria servans</l>
<l>Regia, pervigiles librans in pectore curas:</l>
<l>At duo conceptum jam mente, cupidine regni,</l>
<l>Tractantes facinus, agitant, sub pectore, regem</l>
<l>Non nisi cum magno comprendi posse labore:</l>
<l>Non mediocris enim timor, et reverentia regum</l>
<l>Regnat apud Persas, majestas regia magni</l>
<l>Ponderis esse solet, etiam gens barbara nomen</l>
<l>Regis inhorrescit, et quos in sorte secunda</l>
<l>Barbaries metuit, veneratur numine pressos,</l>
<l><pb n="0527D"/>Vivit in adversis primae moderatio sortis,</l>
<l>Cui semel exhibuit, impendit, semper honorem:</l>
<l>Et quia tanta fides, et gratia regis in illa</l>
<l>Gente, palam, vel vi, sine magna caede suorum,</l>
<l>Non poterant Darium sceleris vincire ministri.</l> 
<l>Ergo dolis operam dare, et excusare furorem</l>
<l>Decrevere suum; simulanti voce, reverti,</l>
<l>Ut decet, et tanti se poenituisse reatus,</l>
<l>Ficturos extrema pati pro rege paratos.</l> </div2>

<div2 id="3241-"><head>Vers. 3241</head>
<l rend="indent">[Vers. 3241.] Crastinus amissum noctis caligine mundum</l>
<l><pb n="0528A"/>Reddiderat Titan, et signum castra movendi</l>
<l>Jam dederat Darius, aderant cum milite multo</l>
<l>Participes sceleris, caute praetendere docti</l>
<l>Officium solemne foris, speciemque sequendi</l>
<l>Principis imperium, sed in alta mente latebat</l>
<l>Occultum facinus, scelerisque protervia tanti.</l> 
<l rend="indent">Sceptrum praeradians, et adhuc insignia regni</l>
<l>Gestabat Darius, curruque micabat ab alto.</l> 
<l>Prona jacebat humi supplex, veniamque precata</l>
<l>Seditiosa cohors, et sustinuit venerari</l>
<l>Tunc patricida ducem, quem post in vincula servus</l>
<l>Retrusurus erat, lacrymisque coegit obortis</l>
<l>Credere Belidem, vultumque rigare senilem</l>
<l>Fletibus irriguis, sed nec tunc fraudis amicos</l>
<l><pb n="0528B"/>Poenituit sceleris, cum certus uterque videret</l>
<l>Quam mitis naturae hominem, regemque virumque</l>
<l>Falleret; ille quidem securus, et immemor horae</l>
<l>Instantis, quam sors, et servus, uterque parabat</l>
<l>Pellaei, Macedumque manus (quae sola timebat)</l>
<l>Effugere affectans, laxis properabat habenis</l>
<l>Maturare fugam, finesque subire remotos.</l> 
<l rend="indent">At Patron Graeci dux agminis, integer aevo,</l>
<l>Et stabilis fidei, Darii non fictus amicus.</l> 
<l>Jam patricidarum comperta fraude, suorum</l>
<l>Millibus armatis pulchre circumdatus, ibat</l>
<l>Contiguus regi, fandique ut copia facta est:</l>
<l>Narbasanes, inquit, et Bessus, <hi>Maxime</hi> regum,</l>
<l>Insidias in te conceptas ense cruento</l>
<l><pb n="0528C"/>Effutire parant, vitae tibi terminus ista</l>
<l>Lux erit, aut illis, nos ergo corporis esse</l>
<l>Custodes patiare tui, tu praecipe, dum res</l>
<l>Expedit, in nostris figi tentoria castris.</l> 
<l>Liquimus Europam, nec Bactra, nec India nobis:</l>
<l>Arva, laremque, et spes in te congessimus omnes:</l>
<l>Esse tui custos externus, et advena nusquam</l>
<l>Expeterem, fierique tuae tutela salutis,</l>
<l>Si tibi quemquam alium velle hoc praestare viderem:</l>
<l>Inclyta Patronem servati gloria regis</l>
<l>Fecerat insignem; si quis tamen haec quoque, si quis</l>
<l>Carmina nostra leget, nunquam Patrona tacebit,</l>
<l>Gallica posteritas, vivet cum vate superstes</l>
<l><pb n="0528D"/>Gloria Patronis, nullum moritura per aevum.</l> 
<l rend="indent">Jam reor aeterno causarum saecula fluxu</l>
<l>Non temere volvi, nemo temeraria credat,</l>
<l>Fortuitoque geri mundana negotia casu:</l>
<l>Omnia lege meant, quam rerum Conditor ille</l>
<l>Sanxit ab aeterno; Darius cum vivere posset</l>
<l>Consilio Grajum, fati decreta secutus:</l>
<l>Quanquam nota satis, expertaque saepius, inquit,</l>
<l>Sit mihi vestra fides, nunquam tamen a populari</l></div2>

<div2 id="3292-"><head>Vers. 3292</head>
<l>[Vers. 3292.] Gente recessurus, nec ab his divortia quaeram,</l>
<l><pb n="0529A"/>Quos toties favi, satis et levius mihi falli est,</l>
<l>Quam damnare meos, quidquid fortuna jubebit,</l>
<l>Inter eos me malo pati, quam transfuga credi.</l> 
<l>Si salvum jam me esse mei, si vivere nolunt,</l>
<l>Jam sero pereo, jam mortem ultroneus opto.</l> 
<l rend="indent">Attonitus Patron, et desperare coactus,</l>
<l>Consilio regis, ad Graeca revertitur amens</l>
<l>Agmina, pro recto, justique rigore, fideque</l>
<l>Cuncta pati promptus. Bessus Patricida Pelasgae</l>
<l>Ignarus linguae, tanti tamen ipse furoris</l>
<l>Conscius, occultum rapit ex interprete verbum:</l>
<l>Jamque peremisset Darium, nisi crederet esse</l>
<l>Tutius, ut vivum Pellaeo traderet hostem.</l> 
<l>Quo potiore modo, sperabat caedis amica</l>
<l><pb n="0529B"/>Concio, victoris sibi conciliare favorem:</l>
<l>Distulit ergo nefas in idonea tempora noctis,</l>
<l>Noctis, quando solent patrari turpia, noctis</l>
<l><pb n="0530A"/>Quando impune placent, quae sunt de luce pudori,</l>
<l>Cum timor est audax, et frons ignara pudoris.</l> 
<l rend="indent">Tum Dario Bessus, grates agere, et venerari</l>
<l>Ficta mente studet, quod perfida verba dolosi</l>
<l>Vitasset lepido, et pulchro sermone Quiritis,</l>
<l>Qui dum spectat opes, Macedum placere tyrannum</l>
<l>Hac regis cervice parat, funesta daturus</l>
<l>Munera, nec mirum, venalia constat habere</l>
<l>Omnia, venalem et ductum mercede Quiritem.</l> 
<l>Vir sine pignoribus, lare, conjuge, pauper et exsul</l>
<l>Emptorum pretiis, ut circumfertur arundo.</l> 
<l rend="indent">Annuit Arsacides, certus tamen omnia vera</l>
<l>Deferri a Graecis, sed eo jam venerat, ut res</l>
<l><pb n="0530B"/>Aeque dura foret, et plena timoris, et exspes,</l>
<l>Non parere suis, et eis se credere nolle,</l>
<l>Quam falli, et gladiis caput objectare suorum.</l> 
</div2></div1>

<div1 n="7"><head>LIBER SEPTIMUS.</head>


<div2 id="arg."><head>ARGUMENTUM LIBRI SEPTIMI.</head>

<pb n="0529"/>
<l> <hi>Septimus in dominum servos liber armat, et ejus</hi> </l>
<l> <hi>Justitiam ostendit, tandemque in vincula trudit.</hi> </l>
<l> <hi>Interea victos vestigans Magnus, abactos</hi> </l>
<l> <hi>Confecit sceleris, confuso Marte, ministros.</hi> </l>
<l> <hi>Tunc demum Darius jaculis confossus, in ipsa</hi> </l>
<l> <hi>Morte Polistratio vivos cum quaereret amnes</hi> </l>
<l> <hi>Extremas voces, et verba novissima mandat.</hi> </l>
<l> <hi>Inventum Macedo corpus rigat ubere fletu,</hi> </l>
<l> <hi>Ac sepelit. Rursus procerum, vulgique tumultus</hi> </l>
<l> <hi>Comprimit, et rapido cursu bacchatur in hostem.</hi> </l>
</div2>


<div2 id="3336-"><head>Vers. 3336</head>
<l rend="indent"><pb n="0529C"/>Restitit Hesperio moerensque in littore Phoebus</l>
<l>Defixis haerebat equis, tristisque remissa</l>
<l>Luce retardabat venturae noctis habenas,</l>
<l>Et tantum visura nefas Latonia, terris</l>
<l>Virgo morabatur roseos ostendere vultus;</l>
<l>Sed lex aeterno quae condidit omnia nodo,</l>
<l>Et sacer orbis amor, quo cuncta reguntur, utrumque</l>
<l>Corripuit, jussitque vices explere statutas,</l>
<l>Jamque vaporantem fumabat Tethyos unda</l>
<l>Vorticibus clausura diem, requiemque petebat</l>
<l>Humanus cum sole labor, sed poena manebat</l>
<l>Lugentem Darium, positusqne in vespere vitae</l>
<l>Occasum facturus erat, cum vespere mundi.</l> 
<l rend="indent">Clauserat infelix tentoria, solus apud se,</l>
<l><pb n="0529D"/>De se consilians, sed debile semper et exspes</l></div2>

<div2 id="3351-"><head>Vers. 3351</head>
<l>[Vers. 3351.] Consilium miseri, vitamque trahentis in arcto,</l>
<l><pb n="0530C"/>Et tandem hoc secum: Quos me, pater impie divum,</l>
<l>Distrahis in casus? Quo me parat alea fati</l>
<l>Perdere delicto? Superi! quo crimine tantas</l>
<l>Promerui poenas? cui nec locus inter amicos,</l>
<l>Nec notos superest; nec enim securus, apud quos</l>
<l>Debueram dominus tutam deponere vitam:</l>
<l>Sed sitit hanc animam, manifesto saevior hoste,</l>
<l>Inque senis jugulum parat arma domescticus hostis.</l> 
<l rend="indent">Si fuit indignum, tanto diademate cingi,</l>
<l>Totiusque Asiae Darium ditione potiri,</l>
<l>Si male subjectos rexit, si jura tyrannus</l>
<l>Publica, vel patrias tentavit solvere leges,</l>
<l>Si cives armis, populumque tyrannide pressit,</l>
<l>Si cum judicio resideret, censor iniquus</l>
<l><pb n="0530D"/>Avertit surdas a causa pauperis aures;</l></div2>

<div2 id="3367-"><head>Vers. 3367</head>
<l>[Vers. 3367.] Si partem injustam corruptus munere fovit,</l>
<l><pb n="0531A"/>Si mihi persuasit funesta pecunia, justum</l>
<l>Vendere judicium, si fundum tristis avitum,</l>
<l>Et patrias vites, per me sibi flevit ademptas</l>
<l>Filius exhaeres, si jura fidemque perosus</l>
<l>In stadio mundi, non munda mente cucurri,</l>
<l>Jam mortem merui, fati nec deprecor horam:</l>
<l>Jam satis est, superi, vestro quod munere vixi:</l>
<l>Crudescant furiae Besso, desaeviat in me</l>
<l>Narbasanes, gelidoque senis perfusa cruore</l>
<l>Tota domus, moestas compescat Numinis iras.</l> 
<l rend="indent">Sed si justitiae cultor, si jura secutus</l>
<l>Nil egi, nisi quod rationis littera dictat,</l>
<l>(In quantum natura sinit, petulansque nocivae</l>
<l>Conditio carnis), gladios removete clientum</l>
<l>A domini jugulo, prosit vixisse per aevum</l>
<l><pb n="0531B"/>Innocue Darium, mors convertatur in illos</l>
<l>Qui meruere mori, liceat mihi vivere, prosit</l>
<l>Simplicitas justo, noceat <hi>sua noxa nocenti</hi>.</l> 
<l>Quod si fixa Deum manet imperiosa voluntas,</l>
<l>Si mihi fatorum series immobilis, auras</l>
<l>Vitales auferre parat, vitamque coarctans</l>
<l>Atropos incisum maturat rumpere filum:</l>
<l>Cur alii liceat de me plus quam mihi? vel cur</l>
<l>Narbasani servatus ero, subtractus Achivis?</l> 
<l>Nunquid adhuc sanguis, nunquid mihi dextera, nunquid</l>
<l>Ensis, ut hanc dubitem fatis absolvere vitam?</l> 
<l rend="indent">Sic ait, et gelido terebrasset viscera ferro,</l>
<l>Sed spado, qui solus aderat, tentoria planctu</l>
<l><pb n="0531C"/>Castraque commovit, dehinc irrupere citati</l>
<l>Cum lacrymis alii, regem cecidisse gementes.</l> 
<l>Barbarus in castris ululatus, et icta tremendo</l>
<l>Rura fragore tonant, tremulusque reliditur aer,</l>
<l>Nec capere arma sui, gladios ne forte clientes</l>
<l>Incurrant, audent; sed ne videantur inique</l>
<l>Deseruisse ducem, monet arma capessere Persas</l>
<l>Cum pietate fides; sed terror vicit utrumque.</l> 
<l>Exclusitque potens reverentia mortis, honestum.</l> 
<l rend="indent">Ecce per attonitos rapientes agmina Persas</l>
<l>Sacrilegi comites strictis mucronibus adsunt,</l>
<l>Irrumpuntque aditus, et circumstantibus ense</l>
<l>Dispersis, regem quem jam exspirasse putabant</l>
<l>Vinciri faciunt, proh! quanta licentia fati!</l> 
<l>Quam vaga quae versat humanos alea casus!</l> 
<l><pb n="0531D"/>Quem prius aurato curru videre sedentem,</l>
<l>Et tremuere sui, jam non suus, ille suorum</l>
<l>Vincitur manibus, et in arcta sede locatur:</l>
<l>Captivumque trahit currus angustia regem.</l> 
<l rend="indent">Attamen ut regis saltem pro nomine nullus</l>
<l>Non habeatur honor, vinciri praecipit aureis</l>
<l>Compedibus dominum, truculentior aspide servus.</l> 
<l>Regia diripitur, ceu belli jure, supellex,</l>
<l>Utque avidos pressit inventa pecunia currus,</l></div2>

<div2 id="3420-"><head>Vers. 3420</head>
<l>[Vers. 3420.] Per scelus extremum partis jam rebus onusti</l>
<l><pb n="0532A"/>Intendere fugam. Quo tenditis agmine facto</l>
<l>Eoum facinus, sceleris fraudisque, ministri?</l> 
<l>Quae vos terra feret? Ubi tanti tuta manebit</l>
<l>Impostura mali? Quis tuto ducere vitam</l>
<l>Sub servo poterit domini sitiente cruorem?</l> 
<l rend="indent">Interea summis accincto milite rebus,</l>
<l>Vestigans Darii rapido vestigia cursu</l>
<l>Terrarum domitor, Ecbatana cingere, facta</l>
<l>Obsidione, parat, profugumque capessere regem,</l>
<l>Et delere armis eversam funditus urbem,</l>
<l>Extremamque manum longis imponere bellis</l>
<l>Cum tamen audiret Darium fugisse: fugaeque</l>
<l>Intentum celeri, liquisse Ecbatana, coeptum</l>
<l>Haud mora flectit iter, et Persidis arva relinquens,</l>
<l><pb n="0532B"/>Insequitur profugos, animi calcaribus actus.</l> 
<l>Et quia <hi>certa rapi</hi> famae vulgaverat aura,</l>
<l>In <hi>Medos</hi> Darium, dehinc Bactra subire volentem</l>
<l>In <hi>Medos</hi> saevire parat, sed certior ipsum</l>
<l>Nuntius avertit, retrusum in vincula regem</l>
<l>Affirmans, seriemque rei pulchro ordine pandens.</l> 
<l rend="indent">Horruit auditis Macedo, ducibusque citatis:</l>
<l>Est brevis iste labor, et praemia magna laboris</l>
<l>Qui superest, socii, Darium non hinc procul, inquit,</l>
<l>Destituere sui, vinctumque suprema reservant</l>
<l>Ad mala, fortunae finem, metamque laborum.</l> 
<l>Aut jam succubuit fatis, aut munere vitae</l>
<l>Invitus fruitur: piger ergo citatius aequo</l>
<l><pb n="0532C"/>Castigandus equus, et praecipitandus in hostem</l>
<l>Est gradus, afflicto vitam donemus ut hosti:</l>
<l>Non minus est, postquam coepit miserabilis esse,</l>
<l>Parcere confracto, quam frangere posse rebellem.</l> 
<l>Applaudunt proceres praecepto regis, et instant,</l>
<l>Seque secuturos per summa pericula spondent.</l> 
<l rend="indent">Ergo inito cursu mundi fatale flagellum</l>
<l>Agmen agit Macedo, somnoque medente, diurnum</l>
<l>Non relevat fessis requies nocturna laborem.</l> 
<l>Talis in adversos Jovis irruit ira Gigantes,</l>
<l>Fulmine quem dextram fingunt armasse poetae,</l>
<l>Cum jam Centimanus coelo nodosa Typhaeus</l>
<l>Brachia porrigeret, Martem flammare videres,</l>
<l>Pallada vipereos clypeo protendere vultus,</l>
<l>Telaque fatali spargentem Delion arcu.</l> 
<l rend="indent">
<pb n="0532D"/>Ventum erat in vicum, stellis nascentibus, in quo</l>
<l>Vinxerat Arsacidem, furiato pectore, Bessus:</l>
<l>Occurrere duo, qui prodigiale perosi</l>
<l>Flagitium Bessi, patricidarum comitatu</l>
<l>Tutius esse putant, Macedum se jungere castris:</l>
<l>His ducibus Macedo brevius jam deside Phoebo</l>
<l>Est aggressus iter, incedens ergo quadrat</l>
<l>Agmine, sic cursum moderatur, ut ultima primis</l>
<l>Conjungi posset acies, jam Delius aequis</l></div2>

<div2 id="3472-"><head>Vers. 3472</head>
<l>[Vers. 3472.] Distichiis ab utraque domo distabat, et ecce</l>
<l><pb n="0533A"/>Vivere adhuc regem, Brocubelus transfuga, regi</l>
<l>Et tantum stadiis affirmat abesse ducentis.</l> 
<l>Sed caveatur, ait, ne sic exercitus iste</l>
<l>Aut incompositus eat, aut incurrat inermis</l>
<l>Armatas acies, patricidas acrius urit</l>
<l>In caedem facinus, ubi desperatio nullum</l>
<l>Jam veniae superesse locum, sub pectore, clamat,</l>
<l>His super accensi proceres, majorque sequendi</l>
<l>Crevit Alexandro servilia castra cupido</l>
<l rend="indent">Ergo fatigati, laxis fodiuntur habenis,</l>
<l>Et gravius solito, stimulos audire jubentur</l>
<l>Quadrupedes, sumptisque volant per inania pennis:</l>
<l>Jam sonus audiri stepitusque, fragorque rotarum</l>
<l>Coeperat a Graiis, ut pars adversa videri</l>
<l>Posset ab adversis, nisi pulveris horrida nubes</l>
<l><pb n="0533B"/>Intuitum eriperet, paulo subsistere Graecos</l>
<l>Jussit Alexander, donec cessante procella</l>
<l>Pulveris, hostiles possent agnoscere turmas.</l> 
<l rend="indent">Bessus in obliquum sedato pulvere lumen</l>
<l>Flexit, et aerei de vertice montis, anhelos</l>
<l>Vidit adesse viros, armorum luce Quirites</l>
<l>Fulgere, et peditum, ferro livere, catervas:</l>
<l>Horruit aspectu, et gelido labefacta pavore</l>
<l>Pectora monstriferae tremuerunt conscia culpae.</l> 
<l rend="indent">Econtra Macedum viso, gens aspera, Besso,</l>
<l>Accelerat gressum, fusoque per ardua cursu,</l>
<l>Aestuat imparibus concurrere viribus hosti;</l>
<l>Nam si tantum animi, tantumque vigoris haberet</l>
<l>Ad bellum Bessus, et Martis munia, quantum</l>
<l><pb n="0533C"/>Ad facinus, tantumque valeret in agmine quantum</l>
<l>In gestu sceleris, et proditione valebat:</l>
<l>Pellaei poterat Macedumque repellere vires,</l>
<l>Ulciscique Asiam: nam Bessi castra sequentes,</l>
<l>Barbarico tantum praestabant robore, quantum</l>
<l>Et numero Grajis: somnoque, ciboque refecti</l>
<l>Magna fatigatis pugnae documenta daturi,</l>
<l>Viribus alternam multum conferre quietem.</l> 
<l rend="indent">Sed Macedum terror, et formidabile terris</l>
<l>Nomen Alexandri, momentum non leve belli</l>
<l>Avertit pavidos, et desperare coegit,</l>
<l>Vinci posse viros, fugit indignantibus armis</l>
<l>Seditiosa cohors, versisque in pectora dorsis,</l>
<l>Degeneres rapuere fugam; tunc vero nefandi</l>
<l>Participes sceleris, accincti pectore toto</l>
<l><pb n="0533D"/>Ad scelus extremum, Darium descendere curru,</l>
<l>Utque alacer conscendat equum, vitamque laboret</l>
<l>Conservare fuga, monitis hortantur, et instant.</l> 
<l rend="indent">Ille venenatos monitus, et dicta repellit,</l>
<l>Ultoresque deos testatur adesse: fidemque</l>
<l>Acris Alexandri lacrymis implorat obortis:</l>
<l>Seque negat scelerum comitari velle clientes;</l>
<l>Nullus, ait, mortis metus, aut violentia fati</l></div2>

<div2 id="3525-"><head>Vers. 3525</head>
<l>[Vers. 3525.] Compellet Darium scelerum se jungere castris;</l>
<l><pb n="0534A"/>Non habet ulterius, quod nostris cladibus addat,</l>
<l>Fortunae gladius; mors, qua patricida minatur</l>
<l>Antidotum moeroris erit: mortisque venenum</l>
<l>Pro medicamentis, curaque laboris, habebo</l>
<l rend="indent">His super accensi patricidae, corde sub alto,</l>
<l>Concipiunt bilem, dominumque patremque cruentis</l>
<l>Confodiunt jaculis, et in ipsum grandinis instar</l>
<l>Spicula conjiciunt, quem tandem vulnere multo</l>
<l>Pectora confossum, sparsumque cruore relinquunt;</l>
<l>Et fugitiva sequi ne longius agmina possint,</l>
<l>Curribus assuetos juga regia ferre, jugales</l>
<l>Afficiunt telis gladiisque, duosque clientes,</l>
<l>Quos habuit comites in vita, mortis eidem</l>
<l>Esse jubent socios, et eodem funere mergunt</l>
<l rend="indent">Quo facto, ut tanti lateant vestigia monstri,</l>
<l><pb n="0534B"/>Divisere fugam, festinat Bactra subire</l>
<l>Bessus, Narbasanes Hyrcanos visere saltus.</l> 
<l>Dispersi fugiunt alii, vel quo metus urget.</l> 
<l>Vel spes, in dubiis semper comes optima rebus.</l> 
<l>Quingenti tantum se collegere Quirites.</l> 
<l>Qui pro justitia patriaeque jacentis honore</l>
<l>Elegere mori, Macedumque resistere turmis;</l>
<l>Vel quia sperabant armis extendere vitam,</l>
<l>Vel quia turpe fuit regi superesse perempto.</l> 
<l>Dum tamen ancipiti sermonum barbara motu</l>
<l>Definit legio, meliusne sit hoste propinquo</l>
<l>Dedere terga fugae, Grajisne opponere pectus?</l> 
<l>Ecce triumphantis animi pernicibus alis</l>
<l>Vecta supervenit Macedum manus, omnibus a</l>
<l><pb n="0534C"/>Omnibus et vires, et Martius omnibus ardor.</l> 
<l>Jam fragor, et belli rursus novus ingruit horror</l>
<l>Non timido fuga, non prodest audacia forti</l>
<l>Caeduntur fortes, timidi capiuntur; et ecce,</l>
<l>Res indigna fide, dictu mirabile! plures</l>
<l>Captivi, quam qui caperent, numerumque ligantum,</l>
<l>Praedonumque, gravis excessit copia praedae.</l> 
<l>Non magna sine laude tamen, cecidere rebelles</l>
<l>Adversae partis, clari ter mille Quirites,</l>
<l>Nec caedis rancor, nec funeris ira quievit,</l>
<l>Donec, Alexandro gladii revocante furorem,</l>
<l>Caedibus abstinuit, caedi devota juventus.</l> 
<l rend="indent">Tunc vero intactum pecudum de more superstes</l>
<l>Agmen agebatur, nec erant vestigia toto</l>
<l><pb n="0534D"/>Agmine, qui Darium Grajis ostendere possent,</l>
<l>Singula scrutantur Persarum plaustra, nec usquam</l>
<l>Dedecus inveniunt fati, regale cadaver.</l> 
<l>Regis enim, trito deserto calle, jugales,</l>
<l>Pectora confossi jaculis, in valle remota</l>
<l>Constiterant, mortem Dariique suamque gementes.</l> 
<l rend="indent">Haud procul hinc querulus lascivo murmure rivus</l>
<l>Labitur, et vernis solus dominatur in herbis;</l></div2>

<div2 id="3577-"><head>Vers. 3577</head>
<l>[Vers. 3577.] Patrem rivus habet fontem, qui rupe profusus</l>
<l><pb n="0535A"/>Purus, et expressis, per saxea viscera, guttis,</l>
<l>Liquitur, et siccas humectat nectare glebas</l>
<l>Ad quem vir Macedo, post Martem fessus anhelo</l>
<l>Ore, Polystratius, sitis incumbente procella,</l>
<l>Ductus, ut arentes refoveret flumine fauces,</l>
<l>Curriculum Darii vitam exhalantis opertum</l>
<l>Pellibus abjectis, jumentaque saucia vidit,</l>
<l>Vidit, et accedens confossum vulnere multo,</l>
<l>Invenit Darium, turbatum lumina, mortis.</l> 
<l>Inter et exiguae positum confinia vitae.</l> 
<l>Cumque rogaretur Indo sermone: Quis esset?</l> 
<l>Gavisus, quantum perpendi, ex voce, dabatur:</l>
<l>Fortunae praesentis, ait, mortisque propinquae,</l>
<l>Hoc unum Dario, et solum solamen habetur,</l>
<l>Quod tecum mihi non opus est interprete lingua,</l>
<l><pb n="0535B"/>Quod loquor extremum discretis auribus, et quod</l>
<l>Non erit extremas incassum promere voces.</l> 
<l rend="indent">O quam grata mihi Macedum praesentia regi</l>
<l>Esset! ut audiret me tam pius hostis, et ejus</l>
<l>Colloquio fruerer, ut mutua verba ferendo,</l>
<l>Sedaret veteres belli brevis hora querelas!</l> 
<l>Quem quia fata negant, hoc, quisquis es, accipe, et ista</l>
<l>Perfer Alexandro: Post tot certamina, Magni</l>
<l>Debitor intereo, multumque obnoxius illi,</l>
<l>Quod matrem Darii, prolemque modestus, et irae</l>
<l>Immemor hostilis, clementi pectore fovit:</l>
<l>Quod non hostilem, qualem decet esse tyrannum,</l>
<l>Sed regalem animum victis, vultumque serenum</l>
<l><pb n="0535C"/>Exhibuit victor, hostique fidelior hostis,</l>
<l>Quam noti civesque mei: donata per illum</l>
<l>Vita meis; vitam quoque subripuere propinqui:</l>
<l>Regna quibus, vitamque dedi, miserabile dictu,</l>
<l>Quorum praesidio, tutus vel ab hostibus esse</l>
<l>Debuerat Darius, ab eis occisus, et inter</l>
<l>Hostes incolumis stans, labitur inter amicos.</l> 
<l rend="indent">His precor a justo reddatur principe talis</l>
<l>Talio pro meritis, qualem patricida meretur.</l> 
<l>Quamque repensurus, mihi si fortuna triumphum</l>
<l>Concessisset, erat; nec enim hoc discrimine solo</l>
<l>Alea versatur mea, sed communis eorum est,</l>
<l>Qui praesunt turbae, et populi moderantur habenas:</l>
<l>In me causa agitur; decernat pondere justo</l>
<l><pb n="0535D"/>Magnus, quae tantum maneat vindicta reatum:</l>
<l>Quae nova flagitii scelus expiet ultio tanti,</l>
<l>Quam si distulerit, vel forte remissius aequo</l>
<l>Egerit, illustris minuetur opinio regis,</l>
<l>Decolor, et famae multum diversa priori:</l>
<l>Adde, quod a simili debet sibi peste cavere</l>
<l>Rex pius, et subiti vitare pericula casus.</l> 
<l>Et cum justitiae status hinc versetur, et illinc</l></div2>

<div2 id="3628-"><head>Vers. 3628</head>
<l>[Vers. 3628.] Utilitas, uno tueatur utrumque rigore</l>
<l><pb n="0536A"/>Hoc unum Superos, votis instantibus, oro,</l>
<l>Infernumque chaos, ut euntibus ordine fatis,</l>
<l>Totus Alexandro famuletur subditus orbis,</l>
<l>Magnus, et in magno dominetur Maximus orbe,</l>
<l>Utque mihi justi concesso jure sepulcri</l>
<l>A rege extremi non invideantur honores.</l> 
<l rend="indent">Sic ait, et dextram, tanquam speciale ferendum</l>
<l>Pignus Alexandro, Graeco porrexit, eique</l>
<l>Lethifer irrepsit per membra rigentia somnus</l>
<l>Et sacer erumpens luteo de carcere tandem</l>
<l>Spiritus, hospitium miserabile carnis abhorrens</l>
<l>Prodiit, et tenues evasit liber in auras.</l> 
<l rend="indent">Felices animae! dum vitalis calor artus</l>
<l>Erigit infusos, si praegustare daretur,</l>
<l>Quae maneant manes, decreto tempore justo</l>
<l><pb n="0536B"/>Praemia, quae requies, et quam contraria justis</l>
<l>Impius exspectet, non nos funestus habendi</l>
<l>Irretiret amor, nec carnis amica libido</l>
<l>Viscera torreret, sed nec praedivite mensa,</l>
<l>Patria sorberet obscenus jugera venter;</l>
<l>Sed neque ferrato detentus carcere Bacchus</l>
<l>Frenderet horrendum, fracturus dolia, nec se</l>
<l>Inclusum gemeret sine respiramine Liber</l>
<l rend="indent">Non adeo ambiret cathedrae venalis honorem</l>
<l> <hi>Jam vetus ille Simon,</hi> non incentiva malorum</l>
<l>Pollueret sacras funesta pecunia sedes:</l>
<l>Non aspiraret, licet indole clarus aviti</l>
<l>Sanguinis, impubes ad pontificale cacumen,</l>
<l>Donec eum mores, studiorum fructus, et aetas</l>
<l><pb n="0536C"/>Eligerent, merito non suffragante parentum:</l>
<l>Non geminos patres, ducti livore, crearent,</l>
<l>Praeficerentque orbi, sortiti a cardine nomen.</l> 
<l>Non lucri regnaret amor: pervertere formas</l>
<l>Judicii nollet corruptus munere judex.</l> 
<l>Non caderent hodie nullo discrimine sacri</l>
<l>Pontifices: quales nuper cecidisse queruntur</l>
<l>Vicinae, modico distantes aequore, terrae:</l>
<l>Flandria Robertum, caesum dolet Anglia Thomam.</l> 
<l rend="indent">Sed quia, <hi>fluxarum</hi> seducta cupidine rerum</l>
<l>Dum sequitur profugi bona <hi>praecipitantia</hi> mundi,</l>
<l>Allicit illecebris animam caro, nec sinit esse</l>
<l>Principii memorem, vel cujus imaginis instar</l>
<l>Facta sit, aut quorsum resoluta carne reverti</l>
<l>Debeat, inde boni subit ignorantia veri.</l> 
<l><pb n="0536D"/>Inde est, quod spreta cupimus rationis habena,</l>
<l>Quod natura negat, facinusque paratus ad omne,</l>
<l>Non reveretur homo, quod fas et jura verentur,</l>
<l>Inde est, quod regni flammatus amore satelles,</l>
<l>Non reverens homines, non curans numina, Bessus,</l>
<l>Et patris, et domini fatalia fila resolvit.</l> 
<l>Te tamen, o Dari, si quae modo scribimus, olim</l>
<l>Sunt habitura fidem, Pompeio Francia juste</l></div2>

<div2 id="3681-"><head>Vers. 3681</head>
<l>[Vers. 3681.] Laudibus aequabit, vivet cum vate superstes</l>
<l><pb n="0537A"/>Gloria defuncti, nullum moritura per aevum.</l> 
<l rend="indent">Magnus ut accepit, Darium exspirasse, citatum</l>
<l>Turbidus accelerat gressum, inventumque cadaver</l>
<l>Perfundit lacrymis, et compluit ubere fletu:</l>
<l>Sedit complosis manibus, positoque rigore</l>
<l>Principis, effusum doluit, gemuitque jacentem,</l>
<l>Quem stantem ut caderet, toties <hi>invaserat</hi> ante.</l> 
<l>Ergo ubi purpureo lacrymas siccavit amictu,</l>
<l>Purgavitque genas: Miseris mortalibus, inquit,</l>
<l>Hoc solum relevamen inest, quod gloria mortem</l>
<l>Nescit, et occasum non sentit fama superstes:</l>
<l>Si vitae meritis respondet gloria famae,</l>
<l>Nulla tuos actus poterit delere vetustas.</l> 
<l>Nec te posteritas, rex Persidis inclyte Dari,</l>
<l>Oblinet, aut veterum corrodet serra dierum.</l> 
<l><pb n="0537B"/>Claresces titulis, totoque legeris in orbe,</l>
<l>Ausus Alexandro, Macedumque resistere fatis.</l> 
<l>Si modo te vivum servassent, omine fausto,</l>
<l>Fata, jugo Macedum levius nil esse probares,</l>
<l>Uno rege minor tantum, Magnoque secundus,</l>
<l>Jura dares aliis, in regni parte receptus;</l>
<l>Sed quia serviles non permisere catervae,</l>
<l>Qui patris emeritam ferro rupere senectam</l>
<l>Ut clemens victo laudarer victor in hoste,</l>
<l>Quod solum licet, ultorem, defuncte, relinquis</l>
<l>Hostibus infandis, habuisti quem prius hostem.</l> 
<l rend="indent">Sic mihi contingat, bellis Oriente subacto,</l>
<l>Hesperios penetrare sinus, classemque minacem</l>
<l>Occiduis inferre fretis, cursuque reflexo,</l>
<l><pb n="0537C"/>Gallica Graecorum ditioni subdere colla:</l>
<l>Sic mihi dent superi, trajectis Alpibus, una</l>
<l>Cum populis Ligurum, Romanas frangere vires.</l> 
<l rend="indent">Dixit, et exsequiis solito de more solutis,</l>
<l>Regifico sepelit corpus regale paratu,</l>
<l>Membraque condiri jubet, et condita recondi</l>
<l>Majorum titulis; ubi postquam condita, celsa</l>
<l>Pyramis erigitur, niveo quae marmore structa,</l>
<l>Ingenio docti superaedificatur Apellis:</l>
<l>Conjunctos lapides, infusum fusile rimis</l>
<l>Alterno interius connectit amore metallum,</l>
<l>Exterius quacunque patet, junctura figuris</l>
<l>Insculptum variis rutilans intermicat aurum.</l> 
<l rend="indent">Quattuor ex aequo distantibus arte columnis</l>
<l>Sustentatur onus, quarum basis aurea fulget</l>
<l><pb n="0537D"/>Argento stylus erigitur, capitella recocto</l>
<l>Imperitant auro, fornacibus eruta binis.</l> 
<l>Has super, exstructa est (tantae fuit artis Apelles)</l>
<l>Auro lucidior, pacato purior amne,</l>
<l>Crystallo similis, coelique volubilis instar,</l>
<l>Concava testudo, librati ponderis, in qua</l>
<l>Forma tripartiti pulchre describitur orbis</l>
<l rend="indent">Hic Asiae sedes late diffunditur, illic</l>
<l>Subsidunt geminae, spatio breviore, sorores</l></div2>

<div2 id="3735-"><head>Vers. 3735</head>
<l>[Vers. 3735.] Hic certis distincta notis, loca, flumina, gentes,</l>
<l><pb n="0538A"/>Urbes, et silvae, regiones, oppida, montes.</l> 
<l>Et quaecunque vago concluditur insula ponto.</l> 
<l>Indigeat quae terra quibus, quae rebus abundet.</l> 
<l>Frugifera est Libyae, vicinus Syrtibus Hammon</l>
<l>Mendicat pluvias: Aegyptum Nilus opimat;</l>
<l>Indos ditat ebur, vestitaque littora gemmis.</l> 
<l>Africa praetendit magnae Carthaginis arces,</l>
<l>Graecia divinas, famae immortalis, Athenas:</l>
<l>Pallantea domus, Roma crescente, superbit.</l> 
<l>Francia militibus, celebri Campania Baccho,</l>
<l>Gadibus Herculeis Hispania, thure Sabaei,</l>
<l>Arcturo Britones, solito Northmannia fastu,</l>
<l>Anglia blanditur, Ligures amor urit habendi,</l>
<l>Teutonicusque suum retinet de more furorem;</l>
<l>Lubricus extremas tantae testudinis oras</l>
<l><pb n="0538B"/>Circuit Oceanus, Asiam, tractusque duarum,</l>
<l>Opposito medius disterminat obice Pontus</l>
<l>Pontus, distinctis in quem vaga flumina ripis</l>
<l>Omnia descendunt, et eo ducente, recurvos</l>
<l>Flexa per anfractus, magnum labuntur in aequor.</l> 
<l>Et quia non latuit sensus Danielis Apellem,</l>
<l>Aurea signavit epigrammate marmora tali:</l>
<l>Hic situs est typicus aries, duo cornua cujus</l>
<l>Fregit Alexander, totius malleus orbis.</l> 
<l rend="indent">Praeterea Hebraeos, et eorum scripta secutus,</l>
<l>Praeteriti seriem revoluti temporis, annos</l>
<l>Humani generis a conditione notavit,</l>
<l>Usque triumphantis ad bellica tempora Magni.</l> 
<l>In summa: Annorum bis millia bina leguntur</l>
<l>Bisque quadringenti, decies sex, bisque quaterni.</l> 
<l rend="indent">
<pb n="0538C"/>Interea meritos, ad donativa, maniplos</l>
<l>Invitat Macedo, gemitus, et vulnera largis</l>
<l>Curat muneribus, et idonea tempora nactus,</l>
<l>Solemnes epulas, et Bacchi gaudia totis</l>
<l>Instaurat castris. Ergo dum pocula tractat,</l>
<l>Deliciisque vacat diffusus in otia miles,</l>
<l>Ecce repentinus, vitium solemne vacantis</l>
<l>Militiae, rumor subito ferit agmina motu.</l> 
<l>Fertur: Alexandrum post prospera bella, tumentem,</l>
<l>Hostibus afflictis, et adepta Perside, velle</l>
<l>Ad patriae fines, et dulcia regna reverti</l>
<l>Ergo avidi reditus, quamvis auctore carere</l>
<l>Rumor, discurrunt lympharum more, per omnes</l>
<l>Castrorum vicos, aptant tentoria plaustris,</l>
<l><pb n="0538D"/>Sarcinulas, et vasa legunt castrensia, tanquam</l>
<l>Mane paretur iter, oritur per castra tumultus</l>
<l>Laetitiae, laetosque ferunt ad sidera plausus.</l> 
<l rend="indent">Rumor ut attonitas invicti principis aures</l>
<l>Impulit, occultus mentem perterruit horror,</l>
<l>Contraxitque furor laxas rationis habenas.</l> 
<l>Mox ubi mens rediit domito revocata furore</l>
<l>Praefectos jubet acciri, lacrymisque profusis:</l>
<l>Limite de medio terrarum, a civibus orbem</l></div2>

<div2 id="3789-"><head>Vers. 3789</head>
<l>[Vers. 3789.] Auferri sibi conqueritur, virtutis in ipso</l>
<l><pb n="0539A"/>Limine, Alexandro mundi totius apertum</l>
<l>Praecludi imperium, nihil in patriam nisi probra,</l>
<l>Fortunam victi, se non victoris, ad Argos</l>
<l>Esse relaturum, tantis obsistere coeptis</l>
<l>Invidiam Superum, qui fortia pectora semper</l>
<l>Illiciant, patriaeque trahant natalis amore,</l>
<l>Indecoresque viros, sine nomine velle reverti</l>
<l>Ad proprios ortus: indulto tempore, magna</l>
<l>Laude reversuros. Applaudit curia regi,</l>
<l>Promittitque suas in cuncta pericula vires,</l>
<l>Jussa secuturos proceres, et mobile vulgus,</l>
<l>Si modo blanditiis duras permulceat aures.</l> 
<l rend="indent">Ergo tribunali posito, ducibusque citatis,</l>
<l>In facie procerum, plebisque astante corona</l>
<l>Coepit Alexander: Recolentibus, inquit, amici,</l>
<l><pb n="0539B"/>Gestarum vobis titulos et nomina rerum,</l>
<l>Non mirum est, patrias animis occurrere sedes,</l>
<l>In quibus illustres decantet fama labores,</l>
<l>Et celebris vestras attollat gloria pugnas.</l> 
<l>Libera, Persarum veteri, jam patria per vos</l>
<l>Est exempta, jugo, Phoenicem, Persida, Medos,</l>
<l>Armenios, Syriam vestri domuere lacerti:</l>
<l>Lydia, Cappadoces, Parthi, Cilicum juga vestro</l>
<l>Succubuere jugo, terras mihi vestra subegit</l>
<l>Asperitas plures, aliis quam regibus urbes</l>
<l>Lubrica sors dederit. Ergo si certa maneret</l>
<l>Terrarum (quas tam celeri virtute subegi)</l>
<l>Perpetuo mecum possessio, foedera fixa:</l>
<l>O cives, vobis etiam retinentibus, ultro</l>
<l><pb n="0539C"/>Ad patrias urbes, dulcemque erumpere terram</l>
<l>Optarem, matrem, geminasque videre sorores,</l>
<l>Et parta pariter vobiscum laude potiri.</l> 
<l rend="indent">Sed novus est, nec adhuc firma radice tenetur</l>
<l>Imperii status, et nondum subeuntibus aequa</l>
<l>Barbaricis cervice jugum, victoria nutat:</l>
<l>Ergo brevi nobis opus assuetudine, donec</l>
<l>Barbara mollescant accepto tempore corda,</l>
<l>Et peregrina suos deponant pectora mores:</l>
<l>Nam mora maturat fruges, et musta statuto</l>
<l>Tempore mitescunt, quamvis expertia sensus.</l> 
<l>Quod natura nequit, animos, rabiemque ferarum</l></div2>

<div2 id="3831-"><head>Vers. 3831</head>
<l>[Vers. 3831.] Mulcet longa dies; saevum indomitumque leonem,</l>
<l><pb n="0540A"/>Mitigat humani, manus et vox blanda, magistri.</l> 
<l>Vicistis Persas sed non domuistis et ipsi.</l> 
<l>Armis, non morum cohibentur lege, futuri,</l>
<l>Quos modo praesentes metuunt, absentibus hostes.</l> 
<l>Et, licet exstincto Persarum principe, multus</l>
<l>Hostis adhuc superest, Bessus patricida, retento,</l>
<l>Narbasanesque suus coeunt in praelia, regno.</l> 
<l>Proh pudor! aeternum nati servire clientes,</l>
<l>Per scelus extremum, parta ditione, cruentas</l>
<l>Extendunt ad sceptra manus, sed sicut in aegris</l>
<l>Omnia corporibus, medici nocitura recidunt:</l>
<l>Sic nihil a tergo quod discedentibus obstet,</l>
<l>Esse relinquendum, resecandumque arbitror esse,</l>
<l>Quidquid obesse potest, regno post terga relicto.</l> 
<l>Parva solet magnis causam praestare ruinis,</l>
<l><pb n="0540B"/>Cum neglecta fuit modicae scintilla lucernae.</l> 
<l>Tutior ut maneas hostis, nil est quod in hoste</l>
<l>Despicias tuto, fit, quem neglexeris, ille</l>
<l>Fortior hoc ipso, multoque valentior hostis.</l> 
<l rend="indent">Vicimus idcirco Darium ut Besso patricidae</l>
<l>Cederet imperium? procul hunc arcete furorem,</l>
<l>Terrarum domini, brevis est <hi>via, vixque dierum</hi> </l>
<l> <hi>Quattuor, inter iter jacet</hi> ut divortia mortis</l>
<l>Quaerere nulla queat Bessus patricida. Tot amnes,</l>
<l>Tot juga transistis, tot proculcastis hiatus,</l>
<l>Horrendosque lacus, tot saxa, tot invia vobis</l>
<l>Pervia fecistis, non vos mare dividit aestu</l>
<l>Fluctivago, sed plana jacent, et plena triumpho</l>
<l>Omnia; vicina est, et in ipso limine palma,</l>
<l>Vincendi restant pauci, memoranda per aevum</l>
<l><pb n="0540C"/>Gloria, cum servos, vestro mediante labore,</l>
<l>Audierit, domino poenas solvisse perempto,</l>
<l>Credula posteritas, dignus labor Hercule: nullum,</l>
<l>Quem patris occisi condemnet opinio, vestras</l>
<l>Effugisse manus, hoc uno, miles, honorem</l>
<l>Perpetuare tuum, Persas, Asiaeque favorem</l>
<l>Conciliare potes. Sic fatur ductor, et ecce</l>
<l>Attollunt cuncti, quaecunque in praelia, dextras,</l>
<l>Seque secuturos, per summa pericula, spondent</l>
<l>Unanimes, laetique senes, hilarisque juventus.</l> 
<l>Ergo avidus pugnae tentoria vellere Magnus</l></div2>

<div2 id="3873-"><head>Vers. 3873</head>
<l>[Vers. 3873.] Imperat, et rapido cursu bacchatur in hostes.</l> 
</div2></div1>

<div1 n="8"><head>LIBER OCTAVUS.</head>


<div2 id="arg."><head>ARGUMENTUM LIBRI OCTAVI.</head>

<pb n="0539"/>
<l> <hi>Hircanos domat octavus, nec iniqua ferentem</hi> </l>
<l> <hi>Vota, pharetratam praesentat Amazona regi.</hi> </l>
<l> <hi>Uruntur gazae Macedum, mirabile factu.</hi> </l>
<l> <hi>Detegitur Dymni facinus, sequiturque nefandus</hi> </l>
<l> <hi>In castris gemitus, oratio, morsque</hi> * Philottae.</l> 
<l> <hi>Impius attrahitur, monstrum implacabile, Bessu;</hi> </l>
<l> <hi>Suspensusque piat manes patricida paternos.</hi> </l>
<l> <hi>Arma Scythis infert, quorum legatio postquam</hi> </l>
<l> <hi>Nil agit, et monitu non flectunt principis iram,</hi> </l>
<l> <hi>Gens invicta prius, victori subditur orbis.</hi> </l>
</div2>


<div2 id="3884-"><head>Vers. 3884</head>

<pb n="0541"/>
<l rend="indent">
<pb n="0541A"/>Memnonis aeterno deplorans funera luctu,</l>
<l>Tertia luciferos terras aurora per omnes</l>
<l>Spargebat radios, cum fortis et impiger ille</l>
<l>Terrarum domitor, in cuncta pericula praeceps,</l>
<l>Hyrcanos subiit, armato milite, fines.</l> 
<l>Quos ubi perdomuit, vitamque cruentus, ab ipso</l>
<l>Narbasanes molli lingua <hi>scribendo</hi> recepit</l>
<l>Haud mora, visendi succensa cupidine regis,</l>
<l>Gentis Amazoniae venit regina Thalestris,</l>
<l>Castraque virginibus subiit comitata ducentis:</l>
<l>Omnibus haec populis, dorso quos Caucasus illinc</l>
<l>Circuit, hinc rapidi circumdat Phasidos amnis,</l>
<l>Jura dabat mulier, cui primo ut copia facta est</l>
<l>Regis, equo rapide descendit, spicula dextra</l>
<l>Bina ferens, laevum pharetra suspensa lacertum.</l> 
<l rend="indent">
<pb n="0541B"/>Vestis Amazonibus non totum corpus obumbrat,</l>
<l>Pectoris a laeva nudantur, caetera vestis</l>
<l>Occupat, et celat celanda, nihil tamen infra</l>
<l>Juncturam genuum, mollis descendit amictus:</l>
<l>Laeva papilla manet, sed conservantur adultis,</l>
<l>Cujus lacte infans sexus muliebris alatur,</l>
<l>Non intacta manet, sed aduritur altera, lentos</l>
<l>Promptius ut tendant arcus, et spicula vibrent.</l> 
<l rend="indent">Perlustrans igitur attento lumine regem,</l>
<l>Mirata est, famae non respondere, Thalestris,</l>
<l>Exiguum corpus, taciturnaque versat apud se</l>
<l>Principis indomiti, virtus ubi tanta lateret?</l> 
<l>Barbara simplicitas a majestate venusti</l>
<l>Corporis, atque habitu veneratur, et aestimat omnes.</l> 
<l><pb n="0541C"/>Magnorumque operum, nullos putat esse capaces,</l>
<l>Praeter eos, conferre quibus natura decorum</l>
<l>Dignata est corpus, specieque beare venusta.</l> 
<l>Sed modico praestat interdum corpore major</l>
<l>Magnipotens animus, transgressaque corporis artus</l>
<l>Regnat in obscuris praeclara potentia membris.</l> 
<l rend="indent">Ergo rogata semel, ad quid regina veniret?</l> 
<l>Anne aliquid vellet a principe poscere magnum?</l> 
<l>Se venisse refert, ut pleno ventre regressa</l>
<l>Communem pariat a tanto principe prolem,</l>
<l>Dignam se reputans, de qua rex gignere regni</l>
<l>Debeat haeredem, fuerit si femina partu</l>
<l>Prodita, maternis potiatur filia regnis:</l>
<l>Si mas exstiterit, patri reddatur alendus.</l> 
<l rend="indent">Quaerit Alexander sub eone vacare Thalestris</l>
<l><pb n="0541D"/>Militiae velit? Illa suum custode carere,</l>
<l>Causatur regnum, tandem pro munere noctem</l>
<l>Ter deciesque tulit: et quod quaerebat adepta</l>
<l>Ad solium regni, patriasque revertitur urbes.</l> </div2>

<div2 id="3932-"><head>Vers. 3932</head>
<l rend="indent">[Vers. 3932.] Interea Bessus, sumpto diademate, Bactra</l>
<l><pb n="0542A"/>Venerat, <hi>ausus nomo nomen mutare, Scythisque</hi> </l>
<l>Accitis, toto surgebat in arma paratu.</l> 
<l>Aestuat auditis Macedo, sed inertia luxu</l>
<l>Et bello, partis tot rebus onusta, moveri</l>
<l>Agmina vix poterant: ergo (mirabile factu!)</l>
<l>Cuncta cremanda ratus, quaecunque moventibus arma</l>
<l>Esse solent oneri, primo sua, deinde suorum</l>
<l>In medium proferre jubet. Spatiosa jacebat</l>
<l>Campi planities, ubi multo sanguine partae</l>
<l>Exponuntur opes Arabum, Serumque labores,</l>
<l>Plaustraque diversis rerum speciebus onusta.</l> 
<l rend="indent">His ubi congestis, rapta face, Martius heros</l>
<l>Ignem supposuit, et miscuit omnia flammis,</l>
<l>Ardebant dominis mirantibus omnia, quae ne</l>
<l><pb n="0542B"/>Arderent, toties accensis urbibus, igni</l>
<l>Restiterant, toties humero subeunte laborem,</l>
<l>Pertulerant avidas multo discrimine flammas,</l>
<l>Non tamen audebant tanto sibi parta labore</l>
<l>Sanguinis effusi pretium, deflere quirites,</l>
<l>Seu vulgus; cum regis opes, idem ureret ignis.</l> 
<l rend="indent">Hic ubi sedatus dolor est, dixisse feruntur</l>
<l>A curis gravibus, et sollicitudine magna</l>
<l>Consilio regis, ereptas esse cohortes:</l>
<l>Et quos subdiderat regina pecunia servos</l>
<l>Principis exemplo <hi>libertos</hi> esse per ignem</l>
<l rend="indent">Jamque legebat iter, jam Bactra subire parabat</l>
<l>Exonerata manus, cum rex invictus, et hoste</l>
<l>Tutus ab externo, pene interfectus ab ipsis</l>
<l><pb n="0542C"/>Consulibus Macedum, tamen intestina suorum</l>
<l>Devitavit adhuc, Parcis parcentibus, arma,</l>
<l>Et civile nefas. Erat inter regis amicos</l>
<l>Praecipuus, tota major legione * <hi>Philottas,</hi> </l>
<l>Parmenione satus, sine quo nil carmine dignum</l>
<l>Gessit Alexander, qui grande nefas * <hi>Cebalino</hi> </l>
<l>Indice perlatum certis rationibus ad se,</l>
<l> <hi>Tres siluit luces,</hi> donec Metrone cruentum</l>
<l>Comperiente scelus, proprio cadit ense ligatis</l>
<l>Complicibus Dymnus: vincitur et ipse * <hi>Philottas,</hi> </l>
<l>Creditus hoc uno perimi voluisse tyrannum,</l>
<l>Quod totos <hi>tres ille dies</hi> suppresserat hujus</l>
<l>Indicium sceleris: inducitur ergo revinctis</l>
<l>A tergo manibus, faciem velatus, in aulam.</l> 
<l rend="indent">Principis edicto populus convenerat armis</l>
<l><pb n="0542D"/>Cinctus, et horrendo pallebat regia ferro:</l>
<l>Mussat tota cohors, tantique ignara tumultus</l>
<l>Cur accita foret, arrectis auribus haeret,</l>
<l>Donec Alexander sermone silentia rumpens</l></div2>

<div2 id="3980-"><head>Vers. 3980</head>
<l>[Vers. 3980.] Detexit scelus, illatoque cadavere Dymni,</l>
<l><pb n="0543A"/>Subticuit primo, demum: Pene, inquit, ademptus</l>
<l>Vobis, o cives, fortunae munere vivo.</l> 
<l rend="indent">Regis ad hanc vocem, clamoso perstrepit aula</l>
<l>Turbarum fremitu, cunctis poscentibus hujus</l>
<l>Auctores sceleris, ut proderet. Ille. Quid? inquit,</l>
<l>Ille mei patris, ille meus specialis amicus</l>
<l>Parmenio, tantoque aliis praelatus honore,</l>
<l>Tanti flagitii fuit auctor, et ipse * <hi>Philottas</hi> </l>
<l>Cum patre concipiens tam detestabile terris,</l>
<l>Et coelo facinus, Lycolaum * <hi>Demetriumque</hi> </l>
<l>Et Dymnum, cujus corpus miserabile coram</l>
<l>Aspicitis, socios delegit, et in mea ductor</l>
<l>Fata subornavit; rursus fera concio vocem</l>
<l>Intonat horrendam. Metron, * <hi>Cebalinus</hi> et index</l>
<l><pb n="0543B"/>Nicomachus testes producti, criminis ortum</l>
<l>In medium referunt: subdit Mavortius heros:</l>
<l>Quo dominum obsequio, quo dilexisse videtur</l>
<l>Affectu patrem, qui cum scelerum hoc scelus, inquit,</l>
<l>Resciret, siluit? quod non tamen esse regendum</l>
<l>Caede liquet Dymni. Facinus * <hi>Cebalinus</hi> acerbum</l>
<l>Ut semel accepit, hora non distulit una;</l>
<l>Solus non timuit, solus non credidit istud</l>
<l>* Parmenides, sane patria ditione tumescit.</l> 
<l>Quem quia praefeci <hi>Medis,</hi> majora superbus</l>
<l>Sperat, et aspirat ad summi culmen honoris.</l> 
<l rend="indent">Forsitan hoc animi dedit in mea fata * <hi>Philotta,</hi> </l>
<l><pb n="0543C"/>Quod sine cognatis sum, nec mihi libera proles,</l>
<l>Nec superest genitor: Erras, funeste * <hi>Philotta.:</hi> </l>
<l>Tot salvis Macedum ducibus, quorum agmina memet</l>
<l>Circumstare vides, Magnum ne dixeris orbum.</l> 
<l>Ecce mihi fratres, quos intuor, ecce parentes,</l>
<l>Quod celat, quod Dymnus eum non nominat, inter</l>
<l>Participes sociosque doli, minus esse nocentem</l>
<l>Non facit, indicium est ducis, et terroris in illos</l>
<l>Prodere qui praesunt, qui dum de se fateantur,</l>
<l>De duce non audent ducti terrore fateri,</l>
<l>Multaque consuevit de me suspecta * <hi>Philottas</hi> </l>
<l>Et serere, et faciles praebere serentibus aures:</l>
<l>Se gaudere mihi, genitum quem Jupiter a se</l>
<l>Affirmabat, ait, miseris tamen esse dolendum,</l>
<l>Vivendum quibus est tanti sub principe fastus,</l>
<l><pb n="0543D"/>Excedente modum, et stadium mortalis arenae.</l> 
<l rend="indent">Et scivi, et silui nec eos fieri mihi viles,</l>
<l>Et contemptibiles aliis volui, quibus ante</l>
<l>Tot bona contuleram, sed jam temeraria lingua</l>
<l>Vertitur ad gladios: et quod conceperat ore,</l>
<l>Parturit ense manus; quo me conferre licebit?</l> 
<l>Cui caput hoc credam? praefeci pluribus unum,</l>
<l>Cui vitae et capitis commisi jura, sed unde</l>
<l>Praesidium petii, venit improvisa salutis</l></div2>

<div2 id="4031-"><head>Vers. 4031</head>
<l>[Vers. 4031.] Pernicies, melius cecidissem Marte, futurus</l>
<l><pb n="0544A"/>Hostis praeda mei potius quam victima civis</l>
<l>Nunc servatus ab his, Macedo quae sola timebat,</l>
<l>Incidit in lateris socios, et in agmina, quorum</l>
<l>Nec vitare manus, nec debuit arma timere.</l> 
<l>Ergo, mei cives, vestri ad munimina civis,</l>
<l>Armaque confugio, liceat vos esse salutis</l>
<l>Auctores, salvus, vobis nolentibus esse</l>
<l>Nec volo, nec possum; si me servare velitis,</l>
<l>Vindicis officium praetendite, vindice poena.</l> 
<l rend="indent">Hoc ubi persuasit, ira dictante, reliquit</l>
<l>Concilium, vinctumque jubet proferre * <hi>Philottam</hi> </l>
<l>Dicturum causam, ne judiciarius ordo</l>
<l>Dicatur vires tanti rectoris in aula</l>
<l>Amisisse suas: manibus stetit ille revinctis</l>
<l>Luridus, et vili velatus tegmine membra,</l>
<l><pb n="0544B"/>Lugubris facie, multum mutatus ab illo,</l>
<l>Qui nuper princeps equitum, Magnoque secundus,</l>
<l>Nobilior ducibus, et magnificentior ibat,</l>
<l>Disponens acies, tractansque negotia belli.</l> 
<l rend="indent">Hoc habitu quondam Burchardum Flandria vidit</l>
<l>Solventem meritas, occiso principe, poenas:</l>
<l>Quem rota poenalis pro tanto crimine torsit,</l>
<l>Totaque confregit, Ludwico vindice, membra.</l> 
<l rend="indent">Nutabat pietate cohors, animosque subibat</l>
<l>Parmenionis amor, tam clari civis amara</l>
<l>Conditio, qui cum viduatus prole gemella,</l>
<l>Hectore jampridem, magnoque * <hi>Nicanore,</hi> nuper,</l>
<l>Jura dabat Medis: absente parente superstes</l>
<l>Tertius, et patrium solus solamen, iniquo</l>
<l><pb n="0544C"/>Judice, barbaricis causam dicebat in oris.</l> 
<l>Haerebant animi procerum, poteratque videri</l>
<l>Saevitiae cessisse rigor, cum praetor Amyntas</l>
<l>Regius, intuitus mentes pietate labare</l>
<l>Pluribus objectis, coepit damnare * <hi>Philottam,</hi> </l>
<l>Sopitamque ducum, dicendo resuscitat iram,</l>
<l>Sedatumque facit rursus crudescere vulnus.</l> 
<l rend="indent">Tunc vero attonitus labefacta mente * <hi>Philottas,</hi> </l>
<l>Avertensque oculos, a circumstante caterva,</l>
<l>Nec caput erexit, nec flexit luminis orbem:</l>
<l>Seu quia conciderat sceleris mens conscia tanti;</l>
<l>Seu quia supplicii nutabat pressa timore.</l> 
<l>Nec mora, mentis inops, super illum corruit, a quo</l>
<l>Ipse tenebatur: at demum mente recepta</l>
<l>Abstergens panno faciem, vultumque madentem</l>
<l><pb n="0544D"/>Fletibus: Insonti facile est, inquit, reperire</l>
<l>Verba, tenere modum, misero non est leve, cives:</l>
<l>Cumque sit in portu mens hinc mea, criminis expers</l>
<l>Hujus, et in nullo sibi conscia, turbidus illinc</l>
<l>Me tumido fluctu, fortunae verberet auster:</l>
<l>Inter utrumque situs, utriusque locatus in arcto,</l>
<l>Non video qua lege queam parere, vel hujus</l>
<l>Temporis articulo, vel mundae a crimine menti:</l></div2>

<div2 id="4084-"><head>Vers. 4084</head>
<l>[Vers. 4084.] Forti fortunae pereo, si pareo, mentem</l>
<l><pb n="0545A"/>Non sinit insontem fortuna potentior esse.</l> 
<l>Haec secura manet, in me parat illa securim,</l>
<l>Hinc spes, inde metus, hinc salvus, naufragus illinc.</l> 
<l rend="indent">Praeterea causam ingredior, sine judice, cujus</l>
<l>Intererat justae meritum cognoscere causae,</l>
<l>Nec video cur absit, ei damnare nocentem</l>
<l>Cum liceat soli, solusque absolvere possit.</l> 
<l>Absolvi nequeo, nisi causae cognitor ipse</l>
<l>Et judex sedeat, quod vix continget, ut ipso</l>
<l>Liberer absente, quo sum praesente ligatus.</l> 
<l>Sed quamvis infirma hominis defensio vincti</l>
<l>Sit, qui censorem non instruit, imo videtur</l>
<l>Arguere injusti, tamen hoc, utcunque licebit,</l>
<l>Mortis in articulo pro me allegabo, meique</l>
<l>Non ero desertor, sed quo me crimine damnet</l>
<l><pb n="0545B"/>Curia, non video, de conspirantibus unum,</l>
<l>Vel de complicibus me nemo fuisse fatetur.</l> 
<l>De me Nicomachus nihil expressit; * <hi>Cebalinus</hi> </l>
<l>Plus, quam Nicomachus, a quo scelus audiit istud,</l>
<l>Noscere non potuit, me rex tamen arguit hujus</l>
<l>Criminis auctorem, sed qua ratione videtur</l>
<l>Subticuisse caput caedis, scelerisque magistrum?</l> 
<l>Quemque sequebatur tanto in discrimine Dymnus?</l> 
<l>Non verisimile est, alieno parcere quemquam,</l>
<l>Qui sibi non parcit, econtra credere dignum est</l>
<l>Ut se majori tueatur nomine: Dymnum</l>
<l>Inter participes prius expressisse * Philottam.</l> 
<l rend="indent">Scripta ferunt Ithacum, cum furtum Palladis illi</l>
<l>Ajax objiceret, raptamque in nocte Minervam,</l>
<l><pb n="0545C"/>Tydidae socio factum excusasse decenter,</l>
<l>Vel velasse suam Diomedis nomine culpam;</l>
<l>Cumque * Laertiadae rursus, simulasse furorem</l>
<l>Objiceret, bellique metu quaesisse latebras;</l>
<l>Sit mihi, respondit, latebras quaesisse, pudori,</l>
<l>Dum ratione pari crimen reputetur, Achillem</l>
<l>Inter femineas timidum latuisse catervas;</l>
<l>Cum tanto commune viro non abnuo crimen.</l> 
<l rend="indent">Sic ubi tractatur communis causa duorum,</l>
<l>Interdum major solet excusare minorem,</l>
<l>Dicite consulti juris, legisque periti,</l>
<l>Qua ratione perit, mortem quo jure meretur,</l>
<l>Quem nemo accusat? in quem nec fama laborat?</l> 
<l>Nec sua condemnat confessio? criminis hujus</l>
<l>Nuntius in primis nisi me * <hi>Cebalinus</hi> adisset,</l>
<l><pb n="0545D"/>Non hodie traherer in causam, nemine nomen</l>
<l>Accusante meum. Sed quod suppresseris, ad te</l>
<l>Delatum facinus, quodque his rumoribus aures</l>
<l>Clauseris, objicitur, quid ni? Puerine querelis</l>
<l>Est adhibenda fides? Minus est pretiosus, et absque</l>
<l>Pondere sermo gravis, quem non gravis edidit auctor,</l>
<l>Rumoresque facit levitas auctoris inanes;</l>
<l>Si Dymno socius culpae, vel conscius essem</l></div2>

<div2 id="4137-"><head>Vers. 4137</head>
<l>[Vers. 4137.] Non sinerem sane vel me, vel criminis hujus</l>
<l><pb n="0546A"/>Participes prodi, <hi>spatio</hi> cum posset in illo</l>
<l>Res peragi, clam, sive palam, poteram * <hi>Cebalinum</hi> </l>
<l>Tollere de medio, ne regi nuntius iret</l>
<l>Concepti sceleris, hujus moliminis ad me</l>
<l>Delato indicio: post detectam mihi fraudem,</l>
<l>Qua periturus eram, ferro comitante penates</l>
<l>Secretos adii, regisque cubilia solus.</l> 
<l>Non video cur distulerim scelus, an sine Dymno</l>
<l>Ausus non fuerim? Princeps erat ille cruenti</l>
<l>Et dux consilii, sub eo latuisse * <hi>Philottas</hi> </l>
<l>Creditur? Et Magno, regnum affectasse, perempto?</l> 
<l>Quem tamen e vobis corrupi munere, cives?</l> 
<l>Quem colui, de tot vobis impensius unum?</l> 
<l rend="indent">Sed scripsisse sibi me rex objecit, honori</l>
<l>Congaudere suo, genitum quem Jupiter a se</l>
<l><pb n="0546B"/>Voce affirmabat, miseris tamen esse dolendum</l>
<l>Vivere quos deceat tanti sub principe fastus.</l> 
<l>Vera fides, et amor, fiducia, consiliique</l>
<l>Libertas veri, sed perniciosa quibusdam,</l>
<l>Sanaque, qua colui regem, correptio, vos me</l>
<l>Decepistis: et hoc fateor scripsisse * <hi>Philottam:</hi> </l>
<l>Hoc regi scripsi, sed non de rege; sciebam</l>
<l>Dignius esse Jovem tacitis cognoscere votis,</l>
<l>Et Superum stirpem, quam se jactando, movere</l>
<l>Contra se invidiam, procerumque lacessere bilem:</l>
<l>Quid mihi, rex, toties pro te sudasse sub armis</l>
<l>Profuit? et tecum pro te consumpta juventus,</l>
<l>Continuusque labor Martis? Quid in agmine fratres</l>
<l>Amisisse duos? nec patrem ostendere possum,</l>
<l><pb n="0546C"/>Praesentemque malis adhibere, nec audeo nomen</l>
<l>Implorare patris, quia creditur hujus, et ipse</l>
<l>Criminis esse reus, nec enim satis esse parentem</l>
<l>Orbatum geminis, si non orbetur et uno</l>
<l>Qui superest, natique rogis imponitur insons.</l> 
<l rend="indent">Ergo, chare pater, et tu pro me morieris?</l> 
<l>Et mecum? vitaque mihi tu causa fuisti,</l>
<l>Qui tibi mortis ero? Rumpo tibi fila, tuumque</l>
<l>Filius exstinguo senium? Cur ergo creabas</l>
<l>Hoc in perniciem corpus tibi? Nonne creatum</l>
<l>Perdere debueras? An ut hos ex stirpe maligna</l>
<l>Perciperes fructus? miserabiliorne senectus</l>
<l>Sit patris, natine magis miseranda juventus,</l>
<l>Ambigitur; vernis et adhuc venientibus annis</l>
<l>E medio tollor, effeto sanguine patri</l>
<l><pb n="0546D"/>Spiritus eripitur, quem si fortuna morari</l>
<l>Vel modicum sineret in obeso corpore, jure</l>
<l>Poscebat natura suo. Sic fatur, et ecce</l>
<l>Rex in concilium, ferro livente caterva,</l>
<l>Stipatus rediit: tunc vero exterritus ille</l>
<l>Supplicii mortisque metu, rursusque gelato</l>
<l>Corpore lapsus humi moribundo languit ore.</l> 
<l rend="indent">Coeperat in proceres sententia serpere discors,</l>
<l>Ancipitique ducum nutabant murmure partes,</l></div2>

<div2 id="4191-"><head>Vers. 4191</head>
<l>[Vers. 4191.] Censebantque alii perimendum more vetusto</l>
<l><pb n="0547A"/>* Parmenidem saxis, alii extorquere parabant</l>
<l>Supplicio verum; quorum rex dicta secutus</l>
<l>Aptari tormenta jubet; tortoribus ergo</l>
<l>Exsertis manibus, in conspectumque * <hi>Philottae</hi> </l>
<l>Saevitiae misero genus omne parantibus, ille:</l>
<l>Non opus est, inquit, proceres, graviore flagello.</l> 
<l>Confiteor, volui. Sed cum gravioribus illum</l>
<l>Afficerent poenis, cum jam lacer ossibus ictus</l>
<l>Exciperet nudis, nec jam superesset in illo</l>
<l>Vulneribus locus, exposuit tandem capitales</l>
<l>Insidias, seriemque rei, facinusque, sed anceps</l>
<l>Conjectura fuit, an tanta enormia de se</l>
<l>Confessus fuerit, ut se <hi>cruciatibus istis</hi> </l>
<l>Eripiens, celeri finiret morte dolores.</l> 
<l rend="indent">O quam difficili nisu sors provehit actus</l>
<l><pb n="0547B"/>Lubrica mortales? Et quos ascendere fecit</l>
<l>Quam facile evertit! magno fortuna labore</l>
<l>Fecerat excelsum media de plebe * <hi>Philottam</hi> </l>
<l>Princeps militiae factus, ductorque cohortis</l>
<l>Parmenione satus, modico post tempore lapsus,</l>
<l>Scandere dum quaerit, fato damnatus et exsul</l>
<l>Obruitur saxis, certat simul omnis in unum</l>
<l>Volvere saxa manus, cujus manus ante movendi</l>
<l>Castra dedit signum. Quam frivola gloria rerum!</l> 
<l>Quam mundi fugitivus honor! quam nomen inane!</l> 
<l>Praelatus praeesse volens, prodesse recusans!</l> 
<l>Sex ubi, consumpto post tristia fata * <hi>Philottae</hi> </l>
<l>Praeteriere dies, propero rapit agmina cursu</l>
<l><pb n="0547C"/>In Bessum Macedo, nec destitit ille laborum</l>
<l>Prodigus et patiens, fatalis malleus orbis,</l>
<l>Donec ab Eoo, monstrum implacabile, tractu</l>
<l>Attrahitur victus, praesentaturque furenti</l>
<l>Bessus Alexandro, penitus velamine dempto</l>
<l>Nudus, et inserta collo, pedibusque catena.</l> 
<l>Quem rex intuitus flammato lumine: Cujus,</l>
<l>Besse; ferae rabies, vel quae suggessit Erynnis</l>
<l>Tam tibi grande nefas, ut promeritum bene regem</l>
<l>Vincire auderes, regnique cupidine vitam</l>
<l>Et patris, et domini, violento claudere ferro?</l> 
<l rend="indent">Haec ait, et fratrem Darii, quem corporis inter</l>
<l>Custodes primum, terrarum eversor, habebat,</l>
<l>Accivit, vinctumque pedes, et brachia, Bessum</l>
<l>Tradidit; ille sacram longis cruciatibus illi</l>
<l><pb n="0547D"/>Eripiens animam, stygias ad sacra sorores</l>
<l>Advocat, et placat fraternos sanguine manes,</l>
<l>Affixumque cruci, jubet ire ad tartara Bessum.</l> 
<l>Exitus hic Bessi, qui dum conscendere tentat,</l>
<l>Labitur; imperium dum quaerit, et <hi>impetrat</hi> in se</l>
<l>Regreditur, domini ponens insignia servus.</l> 
<l rend="indent">At Macedo dudum sitienti pectore regnum</l>
<l>Affectans Scythiae, pardis velocius agmen</l>
<l>Ad Taniam transfert, qui vasto gurgite Bactra</l>
<l>A regno Scythiae dirimit, qui terminus idem</l></div2>

<div2 id="4245-"><head>Vers. 4245</head>
<l>[Vers. 4245.] Europam, mediis Asiamque interfluit undis.</l> 
<l><pb n="0548A"/>Gens ea Sarmatiae pars est, si prisca meretur</l>
<l>Fama fidem, montes et inhospita lustra ferarum</l>
<l>Pro domibus, thalamisque colunt, questumque perosi,</l>
<l>Contentique cibis, quos dat natura, beatam,</l>
<l>Ambitione sacra, nolunt corrumpere vitam:</l>
<l>Dumque super Taniam metatus castra pararet</l>
<l>Navigium Macedo, fluvium quo sole sequenti</l>
<l>Transponendus erat, Scythicas bellator in oras:</l>
<l>Ecce peregrino, Macedum tentoria, cultu</l>
<l>Horrida cornipedum bis deni terga prementes</l>
<l>Intravere viri, regi mandata ferentes.</l> 
<l rend="indent">Quorum qui reliquis fuerat maturior aevo,</l>
<l>Intuitus regem: Cupido si corpus haberes</l>
<l>Par animo, dixit, mentique immensa petenti,</l>
<l><pb n="0548B"/>Vel si, quanta cupis, tantum tibi corporis esset,</l>
<l>Non tibi sufficeret capiendo maximus orbis,</l>
<l>Sed tua mundanas mensura excederet oras:</l>
<l>Ortum dextra manus, occasum laeva teneret,</l>
<l>Nec contentus eo, scrutari et quaerere votis</l>
<l>Omnibus auderes, ubi se mirabile lumen</l>
<l>Conderet, et solis auderes scandere currus</l>
<l>Et vaga depulso moderari lumina Phoebo:</l>
<l>Sic quoque multa cupis, quae non capis, orbe subacto</l>
<l>Cum genus humanum superaveris, arma cruentus</l>
<l>Arboribus, contraque feras, et saxa, movebis.</l> 
<l>Montanasque nives, scopulisque latentia monstra</l>
<l>Non intacta sines, sed et ipsa carentia sensu</l>
<l>Cogentur sentire tuos elementa furores.</l> 
<l rend="indent">
<pb n="0548C"/>An nescis longo quod provocat aethera ramo</l>
<l>Arboreum robur, firma radice, superbum,</l>
<l>Quodque diu crevit, hora exstirparier una?</l> 
<l>Stultus, qui fructum dum suscipit, arboris altum</l>
<l>Non vult metiri; videas, sublime cacumen</l>
<l>Prendere dum tendis (postquam comprenderis illud)</l>
<l>Cum ramis ne forte cadas. Avium fuit esca</l>
<l>Parvarum quandoque leo, rex ante ferarum</l>
<l>Ferrum cuncta domans, atque omni durius aere</l>
<l>Consumit rubigo vorax; sub cardine Phoebi</l>
<l>Tam firmum nihil est, cui non metus esse ruinae</l>
<l>Possit, ab invalido, quis non dum navigat orbem</l>
<l>Debeat occasum, mortisque timere procellam?</l> 
<l><pb n="0548D"/>Quid nobis tecum? Non infestavimus armis,</l>
<l>Contigimusve tuam, facturi praelia, terram.</l> 
<l>Qui sis, unde trahas genus, ad quid missus, et unde,</l>
<l>Ignorare Scythis liceat fugientibus arma,</l>
<l>Et strepitus hominum, nemorumque colentibus antra.</l> 
<l rend="indent">Libera gens Scythiae nihil appetit ulterius, quam</l>
<l>Prima parens natura dedit, de munere cujus</l>
<l>Nec cuiquam servire potest, nec, ut imperet, optat:</l></div2>

<div2 id="4295-"><head>Vers. 4295</head>
<l>[Vers. 4295.] Esse sui juris hominem, sua, seque tueri,</l>
<l><pb n="0549A"/>Contentum esse suis, alienum nolle, beatum</l>
<l>Efficiunt: ergo si quid quaesiveris ultra,</l>
<l>Excedunt tua vota modum, finemque beati:</l>
<l>Nec tamen ignores mores, gentesque Scytharum;</l>
<l>Sunt armenta Scythis, vomis, scyphus, hasta, sagitta:</l>
<l>Utimur his rebus, et amicos inter et hostes.</l> 
<l>Dis vinum in sacra patera libamus, amicis</l>
<l>Parta labore boum largimur farra, sagitta</l>
<l>Eminus obruimus inimicos, cominus hasta.</l> 
<l>Quae te terra capit? quid sufficiet tibi? Lydos,</l>
<l>Cappadoces, Syriam domuisti, Persida, Medos;</l>
<l>Bactra subegisti, nunc tendis victor ad Indos.</l> 
<l>Proh pudor! ad nostras pecudes extendis avaras</l>
<l><pb n="0549B"/>Instabilesque manus, et cum tibi regna ministrent</l>
<l>Omnia divitias, tibi pauper inopsque videris.</l> 
<l>Quid tibi divitiis opus est? quae semper avaris</l>
<l>Esuriem pariunt, quanto tibi plura parasti,</l>
<l>Tanto plura petis, et habendis acrius ardes:</l>
<l>Sicque famem faciens, defectum copia nutrit.</l> 
<l rend="indent">Succurritne tibi, quam longo tempore Bactra</l>
<l>Te teneant? Populum hunc dum subjicis, ille rebellat,</l>
<l>Nascitur ex bello victoria, rursus ab illa</l>
<l>Surgunt bella tibi, Tanaim transibis ut hostes</l>
<l>Invenias, Scythiamque tibi, quae libera semper,</l>
<l>Subjicias, sed nostra tuis velocior alis</l>
<l>Paupertas, totius opes exercitus orbis</l>
<l><pb n="0549C"/>Et praedam, vehit iste tuus; nos pauca trahentes,</l>
<l>Unde magis celeres hostes levitate fugamus,</l>
<l>Et fugimus, cum vero Scythas procul esse remotos</l>
<l>A te credideris, intra tua castra videbis.</l> 
<l>Cumque capi faciles, captosque putaveris hostes,</l>
<l>Elapsi effugient rapido velocius Euro:</l>
<l>Nulla Scythas inopes opulentia, nulla cupido</l>
<l>Allicit, hoc hominum genus oppida spernit, et urbes,</l>
<l>Et deserta colit, humani nescia cultus.</l> 
<l rend="indent">Proinde manu pressa digitisque tenere recurvis</l>
<l>Fortunam memor esto tuam, quia lubrica semper,</l>
<l>Et levis est, nunquam poterit invita teneri.</l> 
<l><pb n="0549D"/>Consilium ergo salubre sequens, quod temporis offert</l>
<l>Gratia praesentis, dum prospera luditur a te</l>
<l>Alea, dum sceleris fortunae numina nondum</l>
<l>Accusas, impone modum felicibus armis,</l>
<l>Ne rota forte tuos evertat versa labores.</l> 
<l rend="indent">Vestri fortunam pedibus dixere carentem</l>
<l>Pennatasque manus et habentem brachia pingunt.</l> </div2>

<div2 id="4341-"><head>Vers. 4341</head>
<l>[Vers. 4341.] Ergo manus si forte tibi porrexerit, alas</l>
<l><pb n="0550A"/>Corripe, ne rapidis, quando volet, avolet alis.</l> 
<l>Denique si Deus es, mortalibus esse benignus,</l>
<l>Et dare quae tua sunt, nunquam sua demere debes.</l> 
<l>Si similis nobis homo, te debes reminisci</l>
<l>Semper id esse quod es; stultum est, horum meminisse</l>
<l>Ex quibus ipse tui es oblitus; habebis amicos,</l>
<l>Bella quibus non intuleris; fortissimus inter</l>
<l>Aequales, interque pares, est nodus amoris;</l>
<l>Aequales sunt, sive pares, qui nec tibi cedunt,</l>
<l>Nec sese excedunt, hi sunt, qui nulla cruentis</l>
<l>Viribus inter se fecere pericula Martis.</l> 
<l rend="indent">Esse tibi carosne putes, quos vincis amicos?</l> 
<l>Ante feret tellus stellas, septemque Triones</l>
<l><pb n="0550B"/>Abluet Oceanus, et siccum piscis amabit,</l>
<l>Quam servi ad dominum sit veri nodus amoris</l>
<l>Inter eos nulla est concordia, nam licet extra</l>
<l>Pax praetendatur, odio confligitur intus;</l>
<l>Pacem vultus habet, agitant praecordia bella.</l> 
<l rend="indent">Sic ait, et Macedo nihilominus agmine facto</l>
<l>Arma Scythis inferre parat, multoque labore</l>
<l>Flumine transmisso, collatis viribus, hostes</l>
<l>Dejicit, et tandem, sed non sine caede suorum,</l>
<l>Imperio Macedum Scythiam servire coegit.</l> 
<l>Qualis in Alpinis annoso robore saxis</l>
<l>Astra petens abies, multosque inflexa per annos</l>
<l>Afflatus Euri, Zephyrum contempsit, et Austrum,</l>
<l>Quam si forte suo Boreae de more fatiget</l>
<l><pb n="0550C"/>Spiritus, et toto tundat simul aera nisu,</l>
<l>Nil rami veteres illi, nil horrida musco</l>
<l>Robora proficient sua, quominus obruta vent</l>
<l>Corruat, et prono tellurem vertice pulset.</l> 
<l>Sic licet Assyrios, Medorum et Persidis arma</l>
<l>Fregissent, tamen ut Boreae glacialibus alis</l>
<l>Ocior incubuit, et acerbior ille cruentus</l>
<l>Fatorum gladius, terrarum publica pestis,</l>
<l>Magnus Alexander, confractis viribus, illi</l>
<l>Succubuere Scythae, Superos et fata secu. .</l> 
<l rend="indent">Hunc ubi finitimas dispersit fama triumphu</l>
<l>Garrula per gentes, extemplo corda pavorem</l>
<l>Hauserunt subitum, totusque perhorruit orbis,</l>
<l>Et matutino quae sunt loca subdita Phoebo:</l>
<l>Quippe Scythas duris infractos <hi>viribus ante,</hi> </l>
<l><pb n="0550D"/>Audierant nuper Macedum ditione teneri.</l> 
<l>Non animi virtute pares, non viribus aequos</l>
<l>Credebant aliquos mundo superesse potentes,</l>
<l>Cum cecidisse Scythas, invictos ante, viderent,</l>
<l>Unde jugum Macedum multi subiere volentes.</l> 
<l>Non magis arma ducis homines movere, suoque</l>
<l>Subjecere jugo, quam quod clementer agebat</l>
<l>Cum victis, etenim quos Magnus robore vicit,</l></div2>

<div2 id="4391-"><head>Vers. 4391</head>
<l>[Vers. 4391.] Vinxit amore sibi, nec durus eis nec avarus</l>
<l><pb n="0551A"/>Exactor, captos precibus, gratisque remisit,</l>
<l>Absolvitque reos, ut facto ostenderet isto,</l>
<l><pb n="0552A"/>Se non ex irae stimulis, cum gente iero</l>
<l>Sed de virtutum motu certamen inisse</l>
</div2></div1>

<div1 n="9"><head>LIBER NONUS.</head>


<div2 id="arg."><head>ARGUMENTUM LIBRI NONI.</head>

<pb n="0551"/>
<l> <hi>In nono Magnus collatis viribus. Indos</hi> </l>
<l> <hi>Turbidus aggreditur; sed fata, deosque moratur</hi> </l>
<l> <hi>Armipotens Porus: specialis flenda duorum</hi> </l>
<l> <hi>Mors juvenum planctu, partem turbavit utramque</hi> </l>
<l> <hi>Magnus ut hostilem tenuit cum milite ripam;</hi> </l>
<l> <hi>Concurrere acies, sed fracto denique Poro,</hi> </l>
<l> <hi>Franguntur reliqui, cum toto Oriente, tyranni.</hi> </l>
<l> <hi>Saltus Alexandri mirabilis; agmina Grajum</hi> </l>
<l> <hi>Seditione movet; mirabiliusque stupendae</hi> </l>
<l> <hi>Propositum mentis, nova mittit in arma cohortes.</hi> </l>
</div2>


<div2 id="4406-"><head>Vers. 4406</head>
<l rend="indent">
<pb n="0551B"/>Ultima terribiles Macedum sensura tumultus</l>
<l>India restabat, multo sudore domanda,</l>
<l>Et gravibus bellis, quam dum petit ille deorum</l>
<l>Aemulus in terris, Clytus, * <hi>Hermolaus,</hi> et ejus</l>
<l>Doctor (Aristoteli praeter quem nemo secundus)</l>
<l>Extremum clausere diem, documenta futuris</l>
<l>Certa relinquentes, etenim testatur eorum</l>
<l>Finis, amicitias regum non esse perennes.</l> 
<l rend="indent">India tota fere nascenti subdita Phoebo,</l>
<l>Eoum spectat, audaci vertice tractum;</l>
<l>At qua parte situm Libyes despectat, et Austrum,</l>
<l>Altius erigitur tellus, et in aethera tendit:</l>
<l>Caetera plana jacent, ubi magni nominis, a se</l>
<l>Caucasus emittit rapidis occursibus amnes.</l> 
<l>Sed reliquis, a quo sortita est India nomen</l>
<l><pb n="0551C"/>Indus frigidior; Australi parte, jugosis</l>
<l>Montibus invehitur, directo gurgite, Ganges,</l>
<l>Totius fluviis Orientis major, uterque</l>
<l>Turbidus, extensis Rubrum mare verberat undis.</l> 
<l>Robora multa solo radicitus eruta, magna</l>
<l>Absorbet cum parte soli: si fortibus undis</l>
<l>Molle solum reperit, stagnat, tellusque fluentum</l>
<l>Insula facta bibit, intercipit <hi>hic Acesinem</hi> </l>
<l> <hi>In mare manantem,</hi> magnis occurrit uterque</l>
<l>Motibus, et rapido inter eos colliditur aestu.</l> 
<l>Praeterea, volucri famae si creditur, aurum</l>
<l>Illa fluenta vehunt, gemmas, et caetera quae sunt</l>
<l>Ulterius solito nostris pretiosa diebus</l>
<l rend="indent">Gentibus Eois hinc est opulentia, namque</l>
<l>His ubi vulgavit ditatos mercibus Indos</l>
<l><pb n="0551D"/>Fama loquax, toto celeris discurrit ab orbe</l></div2>

<div2 id="4437-"><head>Vers. 4437</head>
<l>[Vers. 4437.] Natio, ridentes gemmas emptura, rubentis</l>
<l><pb n="0552B"/>Purgamenta freti, quae parvi ponderis in se</l>
<l>Sola sibi fecit hominum pretiosa cupido.</l> 
<l rend="indent">Ergo ubi Pellaeum, prolem Jovis, omnia mundi</l>
<l>Regna flagellantem, Macedum virtute suisque</l>
<l>Finibus appulsum stupefactis auribus Indi</l>
<l>Accepere duces, coeunt formidine mersi</l>
<l>Muneribus placare ducem, traduntque refertas</l>
<l>Divitiis urbes: sed in illis maximus oris</l>
<l>Solus Alexandro, magno conamine, Porus,</l>
<l>Obvius ire parat; veluti cum parte revulsa</l>
<l>Alpini lateris ruit alta per ardua rupes,</l>
<l>Obvia confringens sinuoso turbine saxa,</l>
<l>Si vero stygios penetrans radice recessus</l>
<l>Instar ei montis occurrit saxea moles,</l>
<l>Fit fragor, et magnis confligunt motibus ambo</l>
<l rend="indent">
<pb n="0552C"/>Audit Alexander armato milite Porum</l>
<l>Indorum fines, regnique extrema tuentem,</l>
<l>Armorum speciem toto praetendere nisu.</l> 
<l>Oblatamque sibi, Poro mediante, triumphi</l>
<l>Adfore materiam gaudens rapit agmina cursu</l>
<l>Praecipiti, rapidumque petit festinus Hydaspen;</l>
<l>Cujus, disponens acies, in margine ripae</l>
<l>Ulterioris, erat collecto robore Porus:</l>
<l>Major et horridior reliquis elephantibus ipsum</l>
<l>Bellua terribilis, immensa mole, vehebat,</l>
<l>Humanique modum transgressum corporis,</l>
<l>Arma tegunt regem, niveo distincta metallo:</l>
<l>Par animae membris, et quanto corpore cunctos</l>
<l>Excedit, tanto est reliquis praestantior Indis.</l> 
<l rend="indent">Terruerat Graecos non tantum turbidus hostis,</l>
<l><pb n="0552D"/>Sed vehemens fluvii rate trajicienda vorago;</l></div2>

<div2 id="4469-"><head>Vers. 4469</head>
<l>[Vers. 4469.] Instar erat maris undisoni, speciesque profundi,</l>
<l><pb n="0553A"/>Quatuor in latum stadiis diffusus Hydaspes.</l> 
<l>Alveus altus erat, nusquam vada: transitus ergo</l>
<l>Navigio quaerendus erat, sed barbarus hostis</l>
<l>Stabat ab opposito, qui tela simillima nimbo</l>
<l>In medium spargens, facta statione cupita,</l>
<l>De facili poterat naves avertere ripa.</l> 
<l rend="indent">Fluminis in medio terrae radicitus haerens</l>
<l>Insula vasta fuit, quo vecta natantibus ulnis</l>
<l>Arma ferens ibat, ab utraque cohorte juventus</l>
<l>Expertura suas parvo certamine vires;</l>
<l>Exercebat enim modicae discrimine sortis,</l>
<l>Qui gravis instabat, summi praeludia casus;</l>
<l>In castris Macedum, res non indigna referri.</l> 
<l rend="indent">Corporibus similes, animisque fuere * <hi>Nicanor</hi> </l>
<l>Et <hi>Symachus</hi>, quos una dies, ut creditur, una</l>
<l><pb n="0553B"/>Ediderat terris, par militiae labor ambos</l>
<l>Parque ligabat amor, belli discrimen inibant</l>
<l>Et lucro, damnoque pares, si saxa rotare</l>
<l>Tormento jussi, si claudere moenibus hostem,</l>
<l>Frangere si muros, junctis umbonibus ibant.</l> 
<l>Si frumentatum missi, si frangere fossis</l>
<l>Obsessos, hostem noctu si fallere, sive</l>
<l>Excubiis operam dare, si explorare latentes</l>
<l>Vallibus insidias, quaecunque pericula bellum</l>
<l>Objecisset eis dubiae molimina sortis</l>
<l>Corporis atque animi socia paritate ferebant.</l> 
<l rend="indent">Horum ergo virides animos animante juventa,</l>
<l>Nescio quid magnum, conceptum pectore tandem</l>
<l>Effutire parant; primusque: Videsne * <hi>Nicanor,</hi> </l>
<l><pb n="0553C"/>Acer ait * <hi>Symachus,</hi> quam fluminis obice parvo</l>
<l>Haereat, et nutet invicti gloria regis?</l> 
<l>Audendum est aliquid, quod nos de margine ripae</l>
<l>Hostibus expulsis nostra virtute coronet</l>
<l>Victrici lauro, vel si quid fata minantur,</l>
<l>Induat aeterna, nudatos corpore, fama.</l> 
<l rend="indent">Vix ea: cum rapto sermone * <hi>Nicanor,</hi> et ipse:</l>
<l>Hoc ego mente diu tacita, diis testibus, inquit,</l>
<l>Concepi, sed jam mora nulla, feramur in hostes,</l>
<l>Contenti levibus armis; nec plura locuti</l>
<l>Accincti gladiis, rapidos mittuntur in amnes.</l> 
<l>Lancea pone natat, ducibus committitur istis</l>
<l>Multa manus fluvio, quos ut vicina recepit</l>
<l>Insula, confusis resonat clamoribus aether;</l>
<l>Nam praedicta frequens loca jam possederat hostis:</l>
<l><pb n="0553D"/>Fit gravis occursus Indorum; grandinis instar</l>
<l>Tela volant, multasque serunt per inania mortes.</l> 
<l rend="indent">At * <hi>Symachus</hi> qui forte prior transnaverat hostes</l>
<l>Educto mucrone petit, sociusque * <hi>Nicanor</hi> </l>
<l>Multo contendit vestire cadavere terram.</l> 
<l>Jamque satis telis factum, jam tela rubebant</l>
<l>Martia, purpureis distincto flumine guttis,</l>
<l>Jam poterant juvenes merita cum laude reverti,</l></div2>

<div2 id="4522-"><head>Vers. 4522</head>
<l>[Vers. 4522.] Sed nullo contenta modo est temeraria virtus.</l> 
<l><pb n="0554A"/>Dumque triumphatis insultant hostibus, ecce</l>
<l>Occulte subeunt plures morientibus, Indi.</l> 
<l>Hic dolor, hic planctus, Grajum, Macedumque ruinae.</l> 
<l>Sternitur Androgeos, regum generosa propago,</l>
<l>Occumbunt clari titulis, ter quinque quirites,</l>
<l>Quos longo gemuit ereptos Graecia luctu;</l>
<l>Soli restabant, animo, non sanguine fratres</l>
<l>Grajugenae, vitae socii, mortisque futuri,</l>
<l>Quos ubi telorum pressit circumfluus imber,</l>
<l>Mentibus attonitis haesere, quid esset agendum?</l> 
<l>Nam neque tela viris, neque lancea, quippe minutim</l>
<l>Utraque fracta jacent, ergo quae sola supersunt</l>
<l>Arma, movent gladios, raptimque feruntur in hostes.</l> 
<l><pb n="0554B"/>Sed reprimunt gressus teneris haerentia membris</l>
<l>Spicula, nec Martis opus exercere dabatur</l>
<l>Cominus; ergo viri, quia jam suprema minari</l>
<l>Fata vident, orat, ut praemoriatur uterque,</l>
<l>Occumbatque prior, socioque superstite, cujus</l>
<l>Cernere funus erat letho crudelius omni.</l> 
<l>Objiciunt igitur sibi se, certantque vicissim</l>
<l>Alterius differe necem, dum se objicit alter.</l> 
<l>Dum tamen hic illum, dumque istum protegit ille</l>
<l>Ecce giganteis abies excussa lacertis</l>
<l>Advolat, et mediis conatibus arctat utrumque</l>
<l>Affigitque solo; sic indivisa juventus</l>
<l>Cuspide nexa jacet, sed nec diuturnius ipsa</l>
<l><pb n="0554C"/>Morte resedit amor, amplexus inter, et inter</l>
<l>Oscula decedit, moriensque sua, sociique</l>
<l>Morte perit duplici, resoluto corpore tandem</l>
<l>Transit ad Elysios, angusto tramite, campos.</l> 
<l rend="indent">Erexit Pori victoria visa suorum</l>
<l>Indomitum pectus, nec desperare coegit</l>
<l>Regem eversorem, contemptoremque pericli</l>
<l>Omnis, Alexandrum, sed qua sibi transitus arte</l>
<l>Ad Porum pateat, tacito sub corde volutat.</l> 
<l>Attalus unus erat, inter tot millia, regi</l>
<l>Persimilis, facie referens et corpore Magnum;</l>
<l>Vestibus ornari rex imperialibus illum</l>
<l>Imperat, ut ripam teneat, speciemque videndi</l>
<l>Exhibeat Poro, regem cessare, nec esse</l>
<l>Ultra sollicitum, qua transitus arte paretur:</l>
<l><pb n="0554D"/>At rex praeter aquam, Macedum statione relicta,</l>
<l>Longius abscessit, paucis, ut falleret hostem,</l>
<l>Contentus sociis: animosum numina magni</l>
<l>Propositum juvere ducis; nam fusa per orbem</l>
<l>Involvit caecis nubes elementa tenebris,</l>
<l>Tantaque subjectas tenuit caligo cohortes,</l>
<l>Alter ut alterius vix nosceret ora loquentis:</l>
<l>Haec nubes aliis terroris origo fuisset,</l></div2>

<div2 id="4572-"><head>Vers. 4572</head>
<l>[Vers. 4572.] Cum foret ignotum classis ducenda per aequor:</l>
<l><pb n="0555A"/>Sed cum terreret alios obscurior aer,</l>
<l>Confisus Macedo, sua tanquam occasio noctem</l>
<l>Inducat, primam qua vectabatur in undas</l>
<l>Imperat expelli subducto remige navim.</l> 
<l rend="indent">Nec mora, certatim fluvio commissa quiritum</l>
<l>Turba ducem sequitur, ripaeque appulsa carenti</l>
<l>Hostibus, arma capit, armataque fertur in hostem.</l> 
<l>Porus adhuc aliam, quam coeperat ante tueri,</l>
<l>Spectabat ripam qua regis veste coruscans</l>
<l>Attalus instabat: cum Poro nuntius affert:</l>
<l>Rectorem Macedum, et regni discrimen adesse.</l> 
<l rend="indent">Mox ubi lucidior excussit nubila mundus,</l>
<l>Atque adversa phalanx, Phoebo percussa refulsit,</l>
<l>Extemplo visus, equitum bis millia bina</l>
<l>Hostibus objecit Porus, centumque cruentis</l>
<l><pb n="0555B"/>Plaustra referta viris, qui tela simillima nimbo</l>
<l>Late spargentes gemitum, mortemque pluebant.</l> 
<l>Sed quia perfusi terram violentia nimbi</l>
<l>Mollierat, nec erat equitabilis area campi,</l>
<l>Mole graves currus, molli tellure, lutoque</l>
<l>Haerebant, et erat minus utilis usus equorum.</l> 
<l>Econtra Macedo solita levitate, per Indos</l>
<l>Strenuus invehitur, sequitur levis ala ruentem,</l>
<l>Atque exserta manus; oritur confusio vocum,</l>
<l>Et lituum clangor, sed ab illa tympana parte</l>
<l>Castigata sonant, fervent hinc inde ruentes</l>
<l>In mortem cunei, mortalia fila sorores</l>
<l>Sufficiunt vix nere duae, quae tertia rupit.</l> 
<l rend="indent">Primus Alexandro laxis occurrere frenis</l>
<l><pb n="0555C"/>Ausus, anhelantem stimulis elephanta fatigans</l>
<l>Oppetit Enachides, hasta confossus Hiulton,</l>
<l>Perque tot objectos invictus et impiger hostes</l>
<l>Ad Porum molitur iter, Mavortius heros:</l>
<l>Quem, velut exstantem subjectis moenibus arcem,</l>
<l>Ut procul aspexit, elephantis terga prementem;</l>
<l>Inveni tandem, dignumque stupore, meoque</l>
<l>Par animo discrimen, ait: Res ecce gerenda est</l>
<l>Cum monstris mihi, cumque viris illustribus una.</l> 
<l rend="indent">Dixit et in laevum flexit vestigia cornu,</l>
<l>Qua gravior belli, Poro pugnante, tumultus</l>
<l>Aera vexabat, sequitur bellator Ariston,</l>
<l>Polydamasque ruit, ruit ictus Aristonis ense</l>
<l> <hi>Rubrius,</hi> et proprio <hi>rubefecit</hi> sanguine terram.</l> 
<l>Polydamanta ratus prolixo evertere conto,</l>
<l><pb n="0555D"/>Candaceus, volucri praeventus arundine Glauci</l>
<l>Oppetit, et terrae moriens immurmurat udae.</l> 
<l rend="indent">Jamque Argiva phalanx medium perruperat agmen</l>
<l>Indorum, et primis labefactis viribus, Indae</l>
<l>Nutabant acies, cnm Porus in agmen equestre</l>
<l>Jussit agi, magnis elephantes turribus aequos.</l> 
<l>Sed tardum hoc animal, et pene immobile gressu,</l>
<l>Nec volucres cursus aequare valebat equorum:</l>
<l>Ergo levis Macedum manus occurrebat, et hoste</l></div2>

<div2 id="4626-"><head>Vers. 4626</head>
<l>[Vers. 4626.] Percusso, refugis ictus vitabat habenis,</l>
<l><pb n="0556A"/>Sed neque barbaricis, Martem exercere, sagittis</l>
<l>Fas erat, arcus enim gravis, atque ingens nisi primum</l>
<l>Imprimeretur humo, nisi curvaretur ab imo,</l>
<l>Non poterat flecti, jamque aspernantibus Indis</l>
<l>Imperium Pori, quod fit titubantibus alis</l>
<l>Cum ducis imperis metus acrior imperat, illi</l>
<l>Extenuare aciem, turmas hi jungere, rursus</l>
<l>Stare jubent alii; nec erat de millibus unus,</l>
<l>In medium qui consuleret: tamen agmine Porus</l>
<l>Disposito rursus, dispersa recolligit arma,</l>
<l>Terribilesque oculis elephantes objicit hosti.</l> 
<l>Nec minimum Graiis monstra incussere pavorem</l>
<l>Nec solum barritus equos, sed et horrifer aures</l>
<l>Moverat humanas, tremulusque expaverat aer.</l> 
<l rend="indent">
<pb n="0556B"/>At jam terrificus turbaverat agmina laxis</l>
<l>Ordinibus stridor, et jam mandare parabant</l>
<l>Terga fugae modo victores: cum Magnus inertes</l>
<l>Corripiens Macedum cuneos, equites Agrianos,</l>
<l>Et Thracas, in monstra jubet convertere gressus</l>
<l>Extemplo redeunt animi, positoque timore</l>
<l>Mortis, in adverso crevit certamine virtus.</l> 
<l>Evacuat pharetram manus, et fatalis arundo</l>
<l>Non sine morte volans, homines et monstra cruentat:</l>
<l>Dumque avidi quidam nimis incautique sequuntur,</l>
<l>Obtriti pedibus elephantum, certa relinquunt</l>
<l>Defuncti documenta suis, ut protinus instent.</l> 
<l rend="indent">
<pb n="0556C"/>Anceps pugna diu Macedum fuit, haud sine multa</l>
<l>Sanguinis impensa, donec vibrare secures</l>
<l>Coepere unanimes, solidosque pedes elephantum,</l>
<l>Informesque artus, falcato caedere ferro;</l>
<l>Ergo fatigati jaculis, tandemque cruentis</l>
<l>Pressi vulneribus, uno simul impete vecti,</l>
<l>Vectoresque ruunt; tunc vero exercitus amens</l>
<l>Terga metu comitante fugit, Porumque serentem</l>
<l>Missilium nimbos, et ab alto culmine monstri</l>
<l>Spicula fundentem, medio velut aequore solum</l>
<l>Destituere sui: sed cum premeretur ab omni</l>
<l>Parte lacessitus hinc inde, novemque fatiscens</l>
<l>Vulneribus lacer, inspiciens auriga tyrannum</l>
<l>Languentem membris, stimulis elephanta fatigat,</l>
<l>Inque fugam vertit; profugo par fulminis, instat</l>
<l><pb n="0556D"/>Ira Dei Macedo, sed dum fugit imbre cruento</l>
<l>Telorum confossus obit, genibusque caducis</l>
<l>Rege magis posito, quam fuso, nobilis ille</l>
<l>Procubuit * <hi>Bucephal,</hi> qui tanto principe solo</l>
<l>Solus erat dignus, cujus de nomine dictam</l>
<l>Tempore post parvo, Pellaeus condidit urbem.</l> 
<l rend="indent">Rex igitur dum mutat equum, Porumque, suosque</l>
<l>Tardius insequitur; sed frater Taxilis, Indis</l></div2>

<div2 id="4676-"><head>Vers. 4676</head>
<l>[Vers. 4676.] Qui praeerat, rex ipse quidem sed deditus illi,</l>
<l><pb n="0557A"/>Quem dederat mundo regem fortuna, monebat</l>
<l>Sollicite Porum, fortunae ut cederet, utque</l>
<l>Tam celeri, tam propitio se crederet hosti.</l> 
<l>At Porus, quanquam marcescens corpore toto,</l>
<l>Deficeret sanguis, fausto tamen auspice, notam</l>
<l>Excitus ad vocem: Num tu, proh dedecus! inquit,</l>
<l>Taxilis es frater? qui transfuga meque, suumque</l>
<l>Prodidit imperium? Dixit, telumque, quod unum</l>
<l>Nondum corruerat manibus, contorsit in hostem,</l>
<l>Quod medio juvenis exceptum pectore, tergum</l>
<l>Rupit, et aeterno sopivit lumina somno;</l>
<l>Seque fugae rursus commisit; sed fera multis</l>
<l>Saucia vulneribus penitus defecit, eumque</l>
<l>Hostibus objecit peditem, Magnoque sequenti</l>
<l>Qui ratus exstinctum spoliari nobile corpus</l>
<l><pb n="0557B"/>Imperat, at morsu spoliantes coepit amaro</l>
<l>Attentare elephas, rursusque imponere tergo</l>
<l>Seminecem, donec multis turgentia telis</l>
<l>Interius pepulere foras vitalia vitam.</l> 
<l rend="indent">At rex, cum Porum, quem jam credebat Averni</l>
<l>Immistum populis, erecto lumine vidit</l>
<l>Attollentem oculos, odium clementia vicit:</l>
<l>Et: Quae, Pore, tuos, inquit, dementia sensus</l>
<l>Ebria pervertit? ut cum tibi nota mearum</l>
<l>Rerum fama foret, tu tanto perdite fastu</l>
<l>Auderes mihi collatis occurrere signis?</l> 
<l rend="indent">At Porus: Quia quaeris, ait, respondeo tanta</l>
<l>Libertate tibi, quantam mihi, Magne, dedisti</l>
<l>Quaerendo prius: Ante malum certaminis hujus</l>
<l><pb n="0557C"/>Nemo erat in terris, quem posse resistere, quemve</l>
<l>Censerem mihi Marte parem, vel mente, meamque</l>
<l>Vim noram, et meritum, nondum tua fata, tuasque</l>
<l>Expertus vires, sed quam me fortior esses,</l>
<l>Eventus belli docuit, tibi vero secundus</l>
<l>Non minimum felix videor mihi, ne tamen isto</l>
<l>Attollas animum casu, quia viceris ipse.</l> 
<l>Exemplum tibi sum, qui cum fortissimus essem</l>
<l>Fortius inveni, ne dixeris esse beatum</l>
<l>Qui, quo crescat habet: nisi quo decrescere possit</l>
<l>Non habeat, satius est non ascendere, quam post</l>
<l>Ascensum regredi, melius non crescere, quam post</l>
<l>Augmentum minui, gravius torquentur avari</l>
<l>Amissi memores, quam delectentur habendo.</l> 
<l>Proinde tui cursus frenum moderare, caduca</l>
<l><pb n="0557D"/>Sunt bona fortunae: stabilis ignara favoris.</l> 
<l rend="indent">Miratur Macedo fortunae turbine regem</l>
<l>Infractum, victumque animum victoris habentem.</l> 
<l>Ergo refrenata mutati pectoris ira,</l>
<l>Contra spem procerum, curavit prodigus aegrum,</l>
<l>Curatum fovit, confirmatumque benigne</l>
<l>Inter amicorum coetus, numerumque recepit</l>
<l>Largius exhibuit, dilatavitque prioris</l></div2>

<div2 id="4729-"><head>Vers. 4729</head>
<l>[Vers. 4729.] Imperii metas, tantoque exceptus honore</l>
<l><pb n="0558A"/>Est hostis, quantum sibi vix speraret amicus.</l> 
<l rend="indent">Postquam magnanimus Macedum victricibus armis</l>
<l>Succubuit Porus, succumbere nescius ante,</l>
<l>Elatus Macedo, cui vix, cedentibus astris,</l>
<l>Prodiga tam celebrem dederat fortuna triumphum.</l> 
<l>Quo <hi>famulante</hi> sibi fines Orientis apertos</l>
<l>Censebat, laxis propere festinat habenis,</l>
<l>Orbis in extremas convertere praelia gentes</l>
<l>Oceanique suis populos adjungere castris.</l> 
<l>Ocior ergo Notis, Indos, extremaque mundi</l>
<l>Climata subjiciens, populos, regesque pererrat,</l>
<l>Nec minus humanis portenti mentibus infert,</l>
<l>Terrorisve minus nocturni fulminis igne,</l>
<l>Quem sequitur fragor, et fractae collisio nubis,</l>
<l><pb n="0558B"/>Et vaga, pallentem motura tonitrua mundum</l>
<l>Mentem praeteritae memorem terrentia culpae.</l> 
<l rend="indent">Ausa tamen fatis, Macedumque resistere famae</l>
<l>Gens Sadracarum validis se moenibus urbis</l>
<l>Inclusit, dubio metuens se credere Marti.</l> 
<l>Aptari scalas jubet, et cunctantibus aliis</l>
<l>Primus in oppositum galeato vertice murum</l>
<l>Invadit Macedo, sed erat locus arctus, ut ipsum</l>
<l>Vix caperet murus: sic ergo suprema tenebat</l>
<l>Ut magis haereret, quam staret, cum tamen ipse</l>
<l>Mille citaretur jaculis e turribus unus,</l>
<l>Nec Macedum quisquam gradibus succedere posset,</l>
<l>Quippe ascendentes removebat ab aggere missus</l>
<l>Missilium turbo, tandem discrimina, vimque</l>
<l><pb n="0558C"/>Telorum vicit pudor, et confusio frontis.</l> 
<l>Nam mora subsidii poterat compellere lenti,</l>
<l>Dederet ut sese, vel morti forte vel hosti.</l> 
<l>Festinant ergo certatim ascendere, vitae</l>
<l>Pignore postposito, sed festinando morantur</l>
<l>Auxilium; nam dum certant evadere, scalas</l>
<l>Plus onerant, quibus effractis, ruit omnis ab alto</l>
<l>In se lapsa manus, et desperare coegit</l>
<l>Spem Macedum Magnus, quem solum stare videbant</l>
<l>Tanquam in deserto fuerit desertus ab illis,</l>
<l>Jamque manus, clypeum quae contorquebat ad ictus,</l>
<l>Lassa minabatur defectum, jamque monebant</l>
<l>Clamantes socii, celer ut resiliret, ut ipsum</l>
<l>Exciperent: cum rex ausus, mirabile dictu,</l>
<l>Atque fide majus; saltu se praepete, dira</l>
<l><pb n="0558D"/>Barbarie plenam praeceps immisit in urbem,</l>
<l>Indignum reputans divino schemate princeps,</l>
<l>Tot clarus titulis, si tergum ostenderet hosti</l>
<l rend="indent">Quaeritur an fortis facto, an temerarius isto.</l> 
<l>Rex fuerit? sed si contraria jungere cures:</l>
<l>Et fortis fuit, et facto temerarius isto.</l> 
<l>Cumque capi vivus posset, perimive priusquam</l>
<l>Surgeret, excussit fortuna potenter utrumque,</l></div2>

<div2 id="4781-"><head>Vers. 4781</head>
<l>[Vers. 4781.] Et miro miranda modo protexit alumnum.</l> 
<l><pb n="0559A"/>Sic etenim corpus Macedo libraverat, ut se</l>
<l>Exciperet pedibus: stans ergo lacessere pugnam</l>
<l>Coepit, et a tergo, ne posset ab hoste necari,</l>
<l>Magnipotens fortuna duci praeviderat ante.</l> 
<l rend="indent">Stabat enim laurus annoso stipite, tanquam</l>
<l>Nata ducem Macedum vetulis defendere ramis.</l> 
<l>Cujus ut applicuit trunco insuperabile corpus,</l>
<l>Ultio coelestis clypeum circumtulit, ictus</l>
<l>Telorum excipiens, cumque omnes eminus unum</l>
<l>Impeterent, propius accedere nemo, manumve</l>
<l>Conferre audebat, celeberrima fama verendi</l>
<l>Nominis, edomitum jam dilatata per orbem</l>
<l>Pro duce pugnabat, et desperatio magnae</l>
<l>Virtutis stimulus, et honestae occasio mortis:</l>
<l>Sed clypeum jam missilium perfoderat imber,</l>
<l><pb n="0559B"/>Fractaque plangebat saxorum turbine cassis,</l>
<l>Lubrica succiderant genua, et labefacta laboris</l>
<l>Pondere continui, vix sustentare valebant</l>
<l>Egregium corpus; quod cum spoliare pararent</l>
<l>Qui stabant propius, hos sic mucrone recepit</l>
<l>Magnus, ut ante ipsum, vita fugiente jacerent</l>
<l>Exanimes gemini, quorum sic terruit omnes</l>
<l>Sadracas obitus, ut nemo lacessere deinceps</l>
<l>Cominus auderet, collato robore Magnum.</l> 
<l rend="indent">Ille tamen genibus exceptus corpus, ad omnes</l>
<l>Ictus expositum non aegre, tigridis instar,</l>
<l>Ense tuebatur, donec per inane sagitta</l>
<l>Accelerans, latus in dextrum, scelus ausa cucurrit;</l>
<l>Cujus ad introitum, crudo de vulnere tantum</l>
<l>Sanguinis emicuit, ut rex tremefactus, et amens,</l>
<l><pb n="0559C"/>Non posset telum nutanti evellere dextra.</l> 
<l>Exsangues igitur afflicti corporis artus</l>
<l>Applicuit lauro moribundus, et arma remisit.</l> 
<l>Accurrens alacer jaculum qui miserat, Indus,</l>
<l>Exanimem credens regem, spoliare parabat.</l> 
<l>Quem simul ac sensit, corpus regale profana</l>
<l>Attrectare manu Macedo: Proh dedecus, inquit,</l>
<l>Nonne ducem Macedum nosti? nec plura locutus</l>
<l>Languentem revocans animum, nudum latus hostis</l>
<l>Subjecto mucrone fodit, jungitque duobus</l>
<l>Exanimem sociis: Talem decet ire sub umbras,</l>
<l>Inquit Alexander, talis mihi nuntius esto.</l> 
<l>Dixit, et ut moriens invictus dimicet ante,</l>
<l>Quam sacer in tenues erumpat spiritus auras,</l>
<l>Se clypeo, et lauri ramis attollere tentat;</l>
<l><pb n="0559D"/>Sed neque sic proferre potens venerabile corpus</l>
<l>Poplite succiduo rursum procumbit, et hostem</l>
<l>Provocat, exserto si quis confligere telo</l>
<l>Audeat, et tantae spolium sibi tollere palmae.</l> 
<l rend="indent">Tandem alia muri vestigia parte secutus</l>
<l>Peucestes, pulsis propugnatoribus urbis,</l>
<l>Impiger irrumpens aditus et claustra, retecto</l></div2>

<div2 id="4834-"><head>Vers. 4834</head>
<l>[Vers. 4834.] Ense supervenit, tremulo quem lumine postquam</l>
<l><pb n="0560A"/>Intuitus Macedo, jam non solatia vitae,</l>
<l>Sed mortis socium ratus advenisse, tepenti</l>
<l>Excepit clypeo corpus, subit inde * <hi>Timaeus,</hi> </l>
<l>Deinde * <hi>Leonatus,</hi> et Ariston, omnibus isti</l>
<l>Indis oppositi, regem defendere totis</l>
<l>Viribus ardescunt; sed dum tot millia soli</l>
<l>Rejicerent, cecidit praeclarus Marte * <hi>Timaeus</hi> </l>
<l>Peucestesque gravi capitis discrimine laesus,</l>
<l>Deinde * <hi>Leonatus,</hi> armis jacuere remissis</l>
<l>Ante pedes regis, jam spes in Aristone solo</l>
<l>Unica restabat, sed et ipse ruentibus Indis</l>
<l>Saucius, haud poterat tantos inhibere furores.</l> 
<l rend="indent">Interea cecidisse ducem, intra moenia, rumor</l>
<l>Pertulit ad Graecos, alios tam dura timore</l>
<l>Fregisset, sed eos animavit fama, pericli</l>
<l><pb n="0560B"/>Totius immemores, murum fregere dolabris,</l>
<l>Molitique aditum, spreto discrimine mortis,</l>
<l>Per murum fecere viam, perit obvia passim</l>
<l>Turba, cadit sine quo delectu sexus, et aetas</l>
<l>Omnis, Alexandro mortis, seu vulneris auctor</l>
<l>Creditur, occurrit quicunque, nec improbus iram</l>
<l>Deposuit gladius, donec superesse ruinae</l>
<l>Desiit, et dextrae ferienti defuit hostis.</l> 
<l>Nec mora, concurrunt avidi curare jacentem</l>
<l>Pellaeum proceres, referuntque in castra deorum</l>
<l>Invidiam, cujus nudato vulnere, magnus</l>
<l>Inter doctores medica Critobulus in arte</l>
<l>Comperit hamata percussum cuspide regem,</l>
<l>Non posse educi, nisi vulnus docta secando</l>
<l>Augeret manus, et ferrum, multumque cruoris</l>
<l><pb n="0560C"/>Ne traheret fluxum, cuspis retracta, trementi</l>
<l>Mente verebatur; igitur cum fata videret,</l>
<l>Si male curaret regem, sibi triste minari,</l>
<l>Inque suum reditura caput mala, pectore stabat</l>
<l>Attonito, quem rex trepidum ut percepit amictu</l>
<l>Siccantem lacrymas, et captum mente: Quid, inquit,</l>
<l>Exspectas (cum sit hoc insanabile vulnus)</l>
<l>Me saltem lento moriturum absolvere letho?</l> 
<l>Cumque mihi possis celeri succurrere morte,</l>
<l>An metuis ne sis fati reus hujus? at ille</l>
<l>Sive nihil metuens tandem sibi, sive timorem</l>
<l>Dissimulans, supplex oravit, ut ipse tenendum</l>
<l>Praeberet corpus, teli dum velleret hamos.</l> 
<l><pb n="0560D"/>Quippe levem <hi>ad</hi> motum quantumlibet adfore vitae</l>
<l>Non leve discrimen. Non est ait, ille decorum</l>
<l>Vinciri regem, <hi>non est,</hi> Critolae, teneri.</l> 
<l>Libera sit regis, et semper salva potestas.</l> 
<l rend="indent">Sic ait, et quod vix auderes credere, corpus</l>
<l>Praebuit immotum, neque vultus signa doloris</l>
<l>Contraxit, rugas; sed abacta cuspide postquam</l>
<l>Largior erupit patefacto vulnere sanguis:</l></div2>

<div2 id="4886-"><head>Vers. 4886</head>
<l>[Vers. 4886.] Offudit caligo oculos, animumque labantem</l>
<l><pb n="0561A"/>Suspendit tantus dolor, ut moribundus, ab illis</l>
<l>Qui circumstabant, vix exciperetur amicis.</l> 
<l rend="indent">Quod simul acceptum est, oritur per castra tumultus</l>
<l>Flebilis, et Macedum ruit in lamenta juventus,</l>
<l>Confessi se omnes unius vivere vita.</l> 
<l>Nec prius obticuit clamor, quam pollice docto</l>
<l>Restrinxit fluxum <hi>medicus medicantibus</hi> herbis.</l> 
<l>Tunc demum somno licuit succumbere Magno.</l> 
<l>Tunc demum accepta regis per castra salute</l>
<l>Exsule moestitia, turmas statuere per omnes</l>
<l>Prodiga laetitiae positis convivia mensis.</l> 
<l>Qualis in Aegaeo, Borea bacchante, profundo</l>
<l>Exoritur clamor, cum fracta puppe magister</l>
<l>Volvitur in medios immerso vertice fluctus;</l>
<l><pb n="0561B"/>Fit fragor, et similem timet unusquisque ruinam,</l>
<l>Seque omnes anima periisse fatentur in una,</l>
<l>Si tamen incolumem, revocare tenacibus uncis</l>
<l>Ad clavum revocare queant, sonat aura tumultu</l>
<l>Laetitiae, et primum vincunt nova gaudia luctum.</l> 
<l rend="indent">Postquam, Pellaei curato vulnere, pauci</l>
<l>Effluxere dies, cum nondum obducta cicatrix,</l>
<l>Posse videretur graviorem gignere morbum,</l>
<l>Impatiens tamen ille morae, parat arma repostis</l>
<l>Gentibus Oceani, et celeres inferre sarissas.</l> 
<l>Perdomitoque sibi nascentis cardine Phoebi,</l>
<l>Quaerere nescitum Nili mortalibus ortum,</l>
<l>Regibus Indorum Poro, Abisarique, juvante</l>
<l><pb n="0561C"/>Taxile, navigii mandatur cura parandi.</l> 
<l>Rumor ut attonitas implevit militis aures,</l>
<l>Cumque fatigati, regisque, suaeque saluti</l>
<l>Consulerent proceres, cuncti velut agmine facto</l>
<l>Conveniunt simul, et <hi>Craterus generosus</hi> ad ipsum</l>
<l>Vota precesque ferens: tua, regum maxime, virtus</l>
<l>Inquit, et esuries mentis, cui maximus iste</l>
<l>Non satis est orbis, quem proponunt tibi finem?</l> 
<l>Vel quem sunt habitura modum? tua si tibi vilis,</l>
<l>Ut nunc est, vel cara minus, pretiosa tuorum</l>
<l>Sit saltem tibi, Magne, salus, gens omnis in istos</l>
<l>Conspirat jugulos, lateat sub classibus aequor:</l>
<l>Cuncta venenatos acuant animalia dentes,</l>
<l>Quaelibet occurrat ignoto bellua vultu,</l>
<l>Omnibus objice nos terrae, pelagique periclis,</l>
<l><pb n="0561D"/>Dummodo te serves, dum tu tibi parcere cures.</l> 
<l>Ad nova tendentes semper discrimina, quis nos</l>
<l>Invictos toties poterit praestare deorum.</l> 
<l rend="indent">Res ita se praebent, ut nulli fas sit in uno</l>
<l>Semper stare gradu, sed quis spondere deorum,</l>
<l>Audeat hoc, Macedum diuturnum te fore sidus?</l> 
<l>Quis te praecipitem per mundi lubrica possit</l></div2>

<div2 id="4936-"><head>Vers. 4936</head>
<l>[Vers. 4936.] Incolumem servare diu? cur te manifestis</l>
<l><pb n="0562A"/>Casibus objicis? ut capias ignobile castrum?</l> 
<l>Cum labor et merces aequa sibi lance cohaerent,</l>
<l>In causis paribus, respondent praemia damnis.</l> 
<l>Dulcior esse solet fructus, majorque secundis</l>
<l>Rebus, et adversis majus solamen haberi.</l> 
<l>Esto tibi deinceps et nobis parcior in te,</l>
<l>Objice nos cuivis portento, ignobile bellum,</l>
<l>Degeneres pugnas, obscura pericula vita.</l> 
<l>Gloria quantalibet vili sordescit in hoste.</l> 
<l>Indignum satis est, ut consumatur in illis</l>
<l>Gloria vel virtus, ubi multo parta labore</l>
<l>Ostendi nequeunt. Eadem Ptolomaeus, et omnis</l>
<l>Concio cum lacrymis confusa voce perorant.</l> 
<l rend="indent">Non fuit Aeacidae pietas ingrata suorum,</l>
<l>Atque ita: Non minimum vobis obnoxius, inquit,</l>
<l><pb n="0562B"/>Haud ingratus ero, non solum, quod scio nostram</l>
<l>Vos hodie, proceres, vestrae praeferre saluti;</l>
<l>Sed quod ab introitu regni, vel origine belli,</l>
<l>Erga me nullum pietatis opus, vel amoris</l>
<l>Pignus omisistis, verum non est mihi prorsus</l>
<l>Mens ea, quae vobis, nec enim desistere coeptis,</l>
<l>Aut bellum finire volo; non me capit aetas,</l>
<l>Sed neque me spatio aetatis, vel legibus aevi</l>
<l>Metior, excedit aevi mea gloria metas.</l> 
<l>Haec sola est, vestrum metiri qua volo regem.</l> 
<l rend="indent">Degeneres animi pectusque ignobile, summum</l>
<l>Credunt esse bonum, diuturna vivere vita,</l>
<l>Sed mundi rex unus ego, qui mille triumphos,</l>
<l>Non annos vitae numero, si munera recte</l>
<l><pb n="0562C"/>Computo fortunae, vel si bene clara retractem</l>
<l>Gesta, diu vixi. Thracas Asiamque subegi,</l>
<l>Proximus est mundi mihi finis, et absque deorum</l>
<l>Ut loquar invidia, nimis est angustus hic orbis</l>
<l>Et terrae tractus, domino non sufficit uni;</l>
<l>Quem tamen egressus, postquam hunc subjecero mundum,</l>
<l>En alium vobis aperire sequentibus orbem,</l>
<l>Jam mihi constitui; nihil insuperabile forti,</l>
<l>Antipodum penetrare sinus, aliamque videre</l>
<l>Naturam accelero, mihi si tamen arma negatis,</l>
<l>Non possunt mihi deesse manus, ubicunque movebor,</l>
<l>In <hi>scena</hi> mundi totius me reor esse,</l>
<l><pb n="0562D"/>Ignotosque locos, vulgusque ignobile bellis</l>
<l>Nobilitabo meis, et quas natura removit</l>
<l>Gentibus occultas calcabitis, hoc duce, terras;</l>
<l>His operam dare proposui nec respuo claram,</l>
<l>Si fortuna velit, vel in his exstinguere vitam.</l> 
<l rend="indent">Dixit, et ad naves socios invitat, at illi</l>
<l>Ducat eos quocunque velit hortantur, et ecce!</l> </div2>

<div2 id="4985-"><head>Vers. 4985</head>
<l>[Vers. 4985.] Nauticus exoritur per fluminis ostia clamor.</l> 
</div2></div1>

<div1 n="10"><head>LIBER DECIMUS.</head>


<div2 id="arg."><head>ARGUMENTUM LIBRI DECIMI.</head>

<pb n="0563"/>
<l> <hi>Oceanum Decimus audaci classe fatigat</hi> </l>
<l> <hi>Infernum natura chaos, civesque gehennae</hi> </l>
<l> <hi>Conquestu, monituque movet. Redit aequore Magnus</hi> </l>
<l> <hi>Oceano domito, mirandaque pectore versans,</hi> </l>
<l> <hi>Occiduum bellis proponit frangere mundum:</hi> </l>
<l> <hi>Navigiumque parat; sed territus orbis in unum</hi> </l>
<l> <hi>Confluit, et misso veneratur munere Magnum:</hi> </l>
<l> <hi>Qui licet invictus ferro,</hi> famulante <hi>veneno,</hi> </l>
<l> <hi>Vincitur; et luteo resolutus corpore, tandem</hi> </l>
<l> <hi>Liber in aetherias vanescit spiritus auras.</hi> </l>
</div2>


<div2 id="4996-"><head>Vers. 4996</head>
<l rend="indent"><pb n="0563A"/>Sidereos vultus, et amicum navibus amnem</l>
<l>Praebuerat zephyrus; et jam statione soluta</l>
<l>Longius impulerat acclivis navita classem,</l>
<l>Ignarus quo tendat iter, vel quam procul absit</l>
<l>Hactenus Oceani populis, incognitus amnis.</l> 
<l rend="indent">Interea memori recolens natura dolore</l>
<l>Principis opprobrium mundo commune, sibique</l>
<l>Qui nimis angustum terrarum dixerat orbem,</l>
<l>Arcanasque sui partes aperire parabat,</l>
<l>Gentibus armatis, subito turbata verendos</l>
<l>Canitie vultus, Hylen irata, novumque</l>
<l>Intermittit opus, et quas formare figuras</l>
<l>Coeperat, et varias animas infundere membris</l>
<l>Turbida deservit, velataque nubis amictu</l>
<l>Ad Styga tendit iter, mundique arcana secundi.</l> 
<l><pb n="0563B"/>Quo se cunque rapit, cedunt elementa, suaeque</l>
<l>Artifici assurgunt, veneratur pendulus aer</l>
<l>Numinis ingressum, terrae lascivia vernis</l>
<l>Floribus occurrit, solito mare blandius undis</l>
<l>Imperat, et tumidi tenuere silentia fluctus;</l>
<l>Omnia naturam digne venerantur, et orant:</l>
<l>Ut sata multiplicet, fetusque, et semina rerum</l>
<l>Augeat, infuso, mistoque humore calori.</l> 
<l rend="indent">Illa suis referens grates, servare statutas</l>
<l>Jussit, et in nullo naturae excedere metas.</l> 
<l>Ad Styga discedo, mihi provisura, meisque,</l>
<l>Inquit, Alexandri, quem terra, fretumque perhorrent</l>
<l>Eversura caput, vobis commune flagellum</l>
<l>Dixit, et obscuros aperit telluris hiatus,</l>
<l><pb n="0563C"/>Tartareumque subit declivi tramite limen.</l> 
<l rend="indent">Ante fores Erebi, Stygiae sub moenibus urbis,</l>
<l>Liventes habitant, terrarum monstra, sorores:</l>
<l>Inter quas, antris aliarum mater opacis</l></div2>

<div2 id="5029-"><head>Vers. 5029</head>
<l>[Vers. 5029.] Abscondit loculos, et coctum mille caminis,</l>
<l><pb n="0564A"/>Faucibus infusum siccis <hi>ingurgitat</hi> aurum,</l>
<l>Explerique nequit sitis insatiabilis ardor.</l> 
<l>Subsannans alias, cunctis supereminet una</l>
<l>Dedignata parem flagrante Superbia vultu.</l> 
<l>Mersa jacens ardente luto torquetur, et ardet</l>
<l>Pubetenus, totis exhausta Libido medullis.</l> 
<l>Nauseat Ebrietas; Gula deliciosa ligurrit,</l>
<l>Et mendica suos consumit morsibus artus.</l> 
<l>Immemor Ira sui est, et quo rapit impetus, illuc</l>
<l>Ebria discurrit, et se, sociasque flagellat,</l>
<l>Proditioque Doli comes, et Detractio macri</l>
<l>Filia Livoris, quae cum benefacta negare</l>
<l>Non possit, quocunque modo pervertere tentat,</l>
<l>Et minuit laudes, quas non abscondere fas est.</l> 
<l> <hi>Pestis Hypocryseos</hi> marcenti livida vultu</l>
<l><pb n="0564B"/> <hi>Hic sedet,</hi> et summus hodie Processus in aula,</l>
<l>Pestis adulandi, bibulis studiosa potentum</l>
<l>Auribus instillans animae lethale venenum;</l>
<l>Huic aulae vitio tanta est concessa potestas,</l>
<l>Ut rerum dominis humanas subtrahat aures.</l> 
<l>Has ubi praeteriens obliquo lumine vidit</l>
<l>Rerum prima parens, urbis se moenibus infert</l>
<l>Qua videt aeternis animas ardere caminis.</l> 
<l rend="indent">Est locus extremum barathri devexus in antrum,</l>
<l>Perpetua fornace calens, ubi crimina punit,</l>
<l>Et sontes animas, ultricis flamma gehennae;</l>
<l>Et licet unus eas atque idem torreat ignis,</l>
<l>Non tamen infligunt aequas incendia poenas</l>
<l>Omnibus; hi levius torquentur, saevius illi;</l>
<l>Sic se conformat meritis cujusque gehenna,</l>
<l><pb n="0564C"/>Ut qui deliquit levius, levioribus ille</l>
<l>Subjaceat poenis, et qui graviore reatu</l>
<l>Excessit gravius, graviorem sentiat ignem.</l> 
<l rend="indent">Sunt quibus excepta primi levitate parentis</l></div2>

<div2 id="5064-"><head>Vers. 5064</head>
<l>[Vers. 5064.] Nulla fuit vitae contagio, vel venialis;</l>
<l><pb n="0565A"/>His nihil, aut modicum poenae vapor igneus infert.</l> 
<l rend="indent">Sicut in aestivo cum tempore noxius agros</l>
<l>Sirius exurit, sub eodem lumine solis</l>
<l>Sanus lascivit, cruciatur, et aestuat aeger.</l> 
<l>Illic perpetuae miscens incendia mortis,</l>
<l rend="indent">Leviathan, medii stans in fornace barathri,</l>
<l>Ut procul inspexit Numen, fornace relicta,</l>
<l>Tendit eo, sed eam ne terreat, ora Colubri</l>
<l>Ponit, et in primam redit, assumitque figuram,</l>
<l>Quam dederat natura creans, cum sidere solis</l>
<l>Clarior intumuit, tantamque superbia mentem</l>
<l>Extulit, ut summum partiri vellet Olympum;</l>
<l>Quo dea conspecto: Scelerum pater, inquit, et ultor,</l>
<l>Quem matutini superantem lumine vultum</l>
<l><pb n="0565B"/>Luciferi tumor aetheria dejecit ab arce,</l>
<l>Ad te confugio tandem miserabilis, ad te,</l>
<l>Quem ne nulla tibi perdenti sidera sedes</l>
<l>Esset, in hac saltem terrarum nocte recepi.</l> 
<l>Ad te communes hominumque, deumque querelas</l>
<l>Affero, scis etenim quantis elementa fatiget</l>
<l>Motibus armipotens Macedo, qui classe subacto</l>
<l>Aequore Pamphylo, Darium ter vicit, et omnem</l>
<l>Confundens Asiam, Porum servire coegit</l>
<l>Indomitum bellis, nec eo contentus, Eoas</l>
<l>Vestigat latebras, et nunc vesanus in ipsum</l>
<l>Fulminat Oceanum, cujus si fata secundis</l>
<l>Vela regant ventis, caput indagare remotum</l>
<l>A mundo Nili, et paradisum cingere facta</l>
<l>Obsidione, parat, et ni tibi caveris, istud</l>
<l><pb n="0565C"/>Non sinet intactum chaos, antipodumque recessus,</l>
<l>Alteriusque volet naturae cernere solem;</l>
<l>Ergo age, communem nobis ulciscere pestem.</l> 
<l>Quae tua laus, Coluber, vel quae tua gloria? Primum</l>
<l>Ejecisse hominem? si tam venerabilis hortus</l>
<l>Cedat Alexandro? Nec plura locuta recessit.</l> 
<l>Ille secutus eam dictis, promittit in omnes</l>
<l>Eventus operam, nec se desistere, donec</l>
<l>Inferni tenebris jungatur publicus hostis.</l> 
<l>Nec mora, rugitu tenebrosam concutit urbem</l>
<l>Conciliumque vocat, jacet inveterata malorum</l>
<l>Planities, durata gelu, et nive saucia, cujus</l>
<l>Nec sol indomitum, nec mitigat aura, rigorem.</l> 
<l>Hic sontes animae passim per plana jacentes</l>
<l><pb n="0565D"/>Mortis inauditae torquentur agone, quibus mors</l>
<l>Est, non posse mori, quia quorum hic mortua vita</l>
<l>In culpa fuerit, ibi vivet semper eorum</l>
<l>Mors in suppliciis, ut qui hic delinquere vivus</l>
<l>Non cessat, finem moriendi nesciat illic.</l> 
<l>Afflictus glacie, nivium de frigore transit</l>
<l>Ad prunas, proh supplicium miserabile! semper,</l>
<l>Et nunquam moritur, quem torquet carcer averni.</l> 
<l rend="indent">Hic ubi collecti satrapae Stygis, et tenebrarum</l></div2>

<div2 id="5117-"><head>Vers. 5117</head>
<l>[Vers. 5117.] Consedere duces, tria sibila gutture rauco</l>
<l><pb n="0566A"/>Edidit antiquus serpens, quibus omne repressit</l>
<l>Murmur, et infernis indicta silentia poenis:</l>
<l>Umbrarumque graves jubet obmutescere planctus.</l> 
<l>Ergo ubi compressit gemitus, a pectore surgens</l>
<l>In medium, mandata deae proponit, et addit.</l> 
<l rend="indent">Nam quis erit modus, o socii, et quae meta flagelli</l>
<l>Hujus, ait, quo cuncta tremunt, prolixior illi</l>
<l>Si mora pro libitu frangendum indulserit orbem?</l> 
<l>Ecce (sed id taceo) rupto parat obice terrae,</l>
<l>Tartareum penetrare chaos, belloque subactis</l>
<l>Umbrarum dominis captivos ducere manes;</l>
<l>Est tamen in fatis, quod abominor, adfore tempus</l>
<l>Quo novus in terris, quadam partus novitate,</l>
<l>Nescio quis nascetur homo, qui carceris hujus</l>
<l><pb n="0566B"/>Ferrea subversis confringet claustra columnis,</l>
<l>Vasaque diripiens, et fortia fortior arma</l>
<l>Nostra triumphali populabitur atria ligno;</l>
<l>Proinde duces mortis, nascenti occurrite morti</l>
<l>Et regi Macedum, ne forte sit ille futurus</l>
<l>Inferni domitor, letho praecludite vitam.</l> 
<l rend="indent">Vix ea ructarat, cum blando subdola vultu</l>
<l>Proditio surgens: labor iste brevissimus, inquit</l>
<l>Est mihi mortiferum, super omnia toxica, virus,</l>
<l>Quod nec testa capit, nec fusilis olla metalli,</l>
<l>Nec vitri species, nec vas aliud, nisi solum</l>
<l>Ungula cornipedis, dabitur liquor iste Falerno</l>
<l>Mistus Alexandro, praesto est occasio dandi,</l>
<l>Nam meus Antipater, Macedum praefectus, ab ipsis</l>
<l><pb n="0566C"/>Cunarum lacrymis, praetendere doctus amorem</l>
<l>Voce, sed occultis odium celare medullis,</l>
<l>Ad regem ire parat Babylona, citatus ab ipso,</l>
<l>Ut sub eo senium consumat, et aspera rursus</l>
<l>Perferat emeritus castrensis taedia vitae:</l>
<l>Hoc ego, si dea sum, qua nulla potentior inter</l>
<l>Noctigenas, si me vestram bene nostis alumnam,</l>
<l>Hoc <hi>famulante</hi>, duci virus lethale datura</l>
<l>Evehor ad superos. Sic fatur, et omnis in unum</l>
<l>Conclamat tenebrosa cohors, laudatur ab omni</l>
<l>Provida concilio, quia sic studiosa pararet</l>
<l>Indomitum bellis armato frangere potu.</l> 
<l rend="indent">Nec mora Proditio faciem mutata vetustam,</l>
<l>Emergit tenebris, Siculumque per aera, pennis</l>
<l>Vecta venenatis, thalamum tandem intrat alumni,</l>
<l><pb n="0566D"/>Quem satis instructum blando sermone relinquens,</l>
<l>In chaos aeternum, solitasque revertitur urbes.</l> 
<l rend="indent">Namque reluctantem Pellaeus classe minaci</l>
<l>Fregerat Oceanum, jamque indignantibus undis,</l>
<l>Victor ab Oceano, Babylona redire parabat;</l>
<l>Constituebat enim miser, ignarusque futuri,</l>
<l>Dispositis Asiae rebus, transferre sarissas,</l>
<l>Poenorum in fines, <hi>Libycis exinde subactis</hi> </l>
<l>Finibus, Hispanas, quibus Herculis esse columnas</l></div2>

<div2 id="5170-"><head>Vers. 5170</head>
<l>[Vers. 5170.] Fama loquebatur, ultra discedere metas,</l>
<l><pb n="0567A"/>Occiduumque sibi bello submittere solem.</l> 
<l>Gentibus his domitis, animi sitientis in arce</l>
<l>Concipere audebat, post haec transcendere montes</l>
<l>Velle Pyrenaeos, armisque domare rebelles</l>
<l>Gallorum populos, Rhenumque adjungere victis.</l> 
<l>Tunc demum patriam, Macedumque revisere fines,</l>
<l>Alpibus abjectis agitabat, et inter cundum</l>
<l>Italiam servire sibi, Romamque docere</l>
<l>Graecorum portare jugum. Praetoribus ergo</l>
<l>Praecepit Syriae faciendae quaerere classis</l>
<l>Materiem; dolet aerias procumbere cedros</l>
<l>Libanus, et virides adductas fluctibus ornos.</l> 
<l>In classem cadit omne nemus, stupet aethera tellus</l>
<l>Arboreis viduata comis, umbraque perenni,</l>
<l>Miranturque novum nudata cacumina solem.</l> 
<l rend="indent">
<pb n="0567B"/>Quo tendit tua, Magne, fames? quis finis habendi?</l> 
<l>Quaerendi quis finis erit? quae meta laborum?</l> 
<l>Nil agis, o demens! licet omnia clauseris uno</l>
<l>Regna sub imperio, totumque subegeris orbem,</l>
<l>Semper egenus eris, animum nullius egentem</l>
<l>Non res efficiunt, sed sufficientia; quamvis</l>
<l>Sit modicum, si sufficiat, nullius egebis.</l> 
<l>O facilem falli! qui dum parat arma, venenum</l>
<l>Ejus ad interitum quod comprimat arma, paratur.</l> 
<l>Crescit avara sitis juveni, sed potio tantam</l>
<l>Opprimet una sitim. Nam proditor ille scelestus</l>
<l>Instructus monitis, ventisque advectus iniquis</l>
<l>Venerat Antipater Babylonem, ubi cum patricidis</l>
<l>Complicibusque suis, facinus tractabat acerbum.</l> 
<l rend="indent">
<pb n="0567C"/>Quis furor, o superi? quid agis fortuna? tuumne</l>
<l>Protectum toties perimi patieris alumnum?</l> 
<l>Si fati decreta nequis mutare, volentis</l>
<l>Ut pereat Macedo, saltem secreta revela</l>
<l>Carnificum, potes auctores convertere lethi,</l>
<l>Et fati mutare genus, converte venenum</l>
<l>In gladium, satius et honestius occidet armis,</l>
<l>Is qui plus deliquit in his, sed forsitan armis</l>
<l>Non potuere palam superi, quem vincere dirum</l>
<l>Clam potuit virus; fuit ergo dignius illum</l>
<l>Occultum sentire nefas, quam cedere ferro.</l> 
<l rend="indent">Ut tamen ante diem extremum, quem fata parabant,</l>
<l>Omnia, rex regum, sibi subdita regna videret,</l>
<l>Fecit eum famae sonus, et fortuna monarcham.</l> 
<l><pb n="0567D"/>Tantus enim terror, et consternatio gentes</l>
<l>Invasit reliquas, ut post domitos Orientis</l>
<l>Totius populos, turbata medullitus omnis</l>
<l>Natio contremeret, longeque remota paveret</l>
<l>Insula fluctivago quaecunque includitur aestu.</l> 
<l>Oblatis igitur, cursum flexura tyranni,</l>
<l>Muneribus toto peregrina cucurrit ab orbe,</l>
<l>Ad mare descendens plenis legatio velis.</l> 
<l rend="indent">Non dedignantur subdi Carthaginis arces</l></div2>

<div2 id="5223-"><head>Vers. 5223</head>
<l>[Vers. 5223.] Imperio Magni, sed et Africa tota, remoto</l>
<l><pb n="0568A"/>Scribit Alexandro; Sese servire paratam:</l>
<l>Scribit idem solo terrore coercita, quamvis</l>
<l>Tuta situ, et multis pollens Hispania bellis.</l> 
<l>Totaque terrificum, misso diademate, quod vix</l>
<l>Credere sustineam, veneratur Gallia regem:</l>
<l>Mitescit Rheni rabies, positoque rigore</l>
<l>Teutonicus misto tendit Babylona Sicambro:</l>
<l>Nec minor Italiae gentes servire coactas</l>
<l>Invasit metus, et licet hinc natura nivosas</l>
<l>Objiciat cautes, illinc maris obice tuta</l>
<l>Continui maneat, tamen insuperabile Magno</l>
<l>Nil credens, regis spontanea praevenit iram,</l>
<l>Muneribus sedare datis Trinacria, montes,</l>
<l>Infernosque lacus, proli servire Philippi</l>
<l>Imperat, et scribit. Sed quid moror? omnis in unum</l>
<l><pb n="0568B"/>Natio concurrit, <hi>claras Babylonis et</hi> arces</l>
<l>Aequore vecta petit, legatos inde videres</l>
<l>Affluere, et naves rerum speciebus onustas</l>
<l>Quadrupedumque greges, quo pervenisse loquacem</l>
<l>Credere vix posses famae praemobilis auram.</l> 
<l rend="indent">Magnus ut accepit, quia confluxisset in unum</l>
<l>Ipsius exspectans adventum territus orbis,</l>
<l>Ardet adire locum mortis, remisque citata</l>
<l>Classe Semiramiam tendit festinus ad urbem:</l>
<l>Non aliter procul inspecto grege, tigris equorum,</l>
<l>Cujus fulmineas urget sitis aspera fauces,</l>
<l>Excutitur stimulante fame, vivumque cruorem</l>
<l>Immitis bibit, et laceros incorporat artus.</l> 
<l><pb n="0568C"/>Quam si forte sequens occulto tramite pungat</l>
<l>Cuspide venator, plangit, fusoque per herbam</l>
<l>Immoritur sitiens nec adhuc satiata cruore.</l> 
<l rend="indent">Jam sibi Pellaeus fatales, proh dolor! arces</l>
<l>Agmine quadrato stipatus inibat, et ecce</l>
<l>Obvia mirifico splendebat turba paratu;</l>
<l>Occurrunt proceres, quibus ut comitantibus urbem</l>
<l>Arduus intravit, sumpsitque insignia regni,</l>
<l>Legatos jubet admitti, positumque monarcha</l>
<l>Ascendens solium, victo sibi victor ab orbe</l>
<l>Munera missa capit, clypeum quem Gallia gemmis</l>
<l>Miserat intextum; galeam Carthago pyropo</l>
<l>Desuper ardentem; visumque sitire cruorem</l>
<l>Teutonicus gladium; spumantem Hispania labris</l>
<l>Cornipedem, vario distinctum membra colore,</l>
<l><pb n="0568D"/>Aureaque attritis mandentem frena lupatis.</l> 
<l>Tortilis argento digitis intexta Cyclopum</l>
<l>Traditur a Siculo veniens lorica Tyranno.</l> 
<l>His tamen acceptis, quot mundi regna, tot illi</l>
<l>Tradita designant regum diademata regem:</l>
<l>His variae gentis cultus, his plurima miris</l>
<l>Purpura texta modis, his quidquid ubique repertum est,</l>
<l>Quod mentem alliciat, quod delectare tuendo</l></div2>

<div2 id="5275-"><head>Vers. 5275</head>
<l>[Vers. 5275.] Mortales oculos queat additur omne metallum,</l>
<l><pb n="0569A"/>Et lapidum splendor: his ut brevius loquar, orbis</l>
<l>Junguntur totius opes, quibus ille receptis:</l>
<l>Gratia diis, inquit, quorum mihi parta favore</l>
<l>Regna, triumphantur quas nondum vidimus urbes.</l> 
<l>Nec minor a vobis debetur gratia coelo;</l>
<l>Quod sine conflictu bellorum, quod sine nostri</l>
<l>Sanguinis impensa Macedum certamina nondum</l>
<l>Cominus experti, nostrae cessistis habenae:</l>
<l>Cui se si Darius posito diademate supplex</l>
<l>Commisisset, eo regnorum in parte recepto,</l>
<l>Sensisset nihil esse jugo mansuetius isto:</l>
<l>Porus in exemplo est, qua mansuetudine victis</l>
<l>Praesideam victor, ne dum parentibus ultro,</l>
<l><pb n="0569B"/>Quosque jugum nostrum vis nulla subire coegit</l>
<l>Subjectos mihi mortales, ita vivere salva</l>
<l>Libertate volo, ut jam non sit <hi>servitium,</hi> imo</l>
<l>Libertas, servire mihi, distinctio nulla</l>
<l>Libertatis erit, inter quos nemo rebellis.</l> 
<l rend="indent">Haec ubi legatis breviter: conversus ad illos,</l>
<l>Egregia quorum virtute subegerat orbem:</l>
<l>Vos quoque, victores, quorum labor arduus, inquit,</l>
<l>Egit, ut in nostro conspectu terra sileret,</l>
<l>Praemia digna manent: dignissimus Hercule miles,</l>
<l>Hoc me rege meus, sed et hoc rex milite dignus,</l>
<l>Milite quem nec hiems fregit glacialibus oris,</l>
<l>Nec medius Libyae torpentem reddidit aestus.</l> 
<l>Indica vicerunt Macedum deserta catervae,</l>
<l><pb n="0569C"/>His nostris manibus domitis lugentia monstris.</l> 
<l rend="indent">Quid referam triplicem Dario vivente triumphum?</l> 
<l>Memnona dejectum, Porique et Taxilis arma?</l> 
<l>Quid loquar informes nobis cessisse gigantes?</l> 
<l>Nunc quia nil mundo peragendum restat in isto,</l>
<l>Ne tamen assuetus armorum langueat usus;</l>
<l>Oro, quaeramus alio sub sole jacentes</l>
<l>Antipodum populos, ne gloria nostra relinquat</l>
<l>Vel virtus quid inexpertum, quo crescere possit,</l>
<l>Vel quo perpetui mereatur carminis odas.</l> 
<l rend="indent">Me duce, nulla meis tellus erit invia, vincit</l>
<l>Cuncta labor, nihil est investigabile forti:</l>
<l>Plures esse refert mundos doctrina priorum,</l>
<l>Vae mihi, qui nondum domui de pluribus unum.</l> 
<l><pb n="0569D"/>Scitis enim, socii, quod cum mihi miserit olim</l>
<l>Roma per Aemilium regni diadema, mihique</l>
<l>Scripserit ut regi, opposita modo fronte, resumptis</l>
<l>Cornibus, excedit corrupto foedere pactum.</l> 
<l rend="indent">Nunc igitur nostris ne pars vacet ulla triumphis,</l>
<l>Neve meis titulis desit perfectio, Romam</l>
<l>In primis delere placet. Dedit hoc ubi: solvit</l></div2>

<div2 id="5324-"><head>Vers. 5324</head>
<l>[Vers. 5324.] Concilium, proni curru jam deside Phoebi.</l> 
<l><pb n="0570A"/>Jam maris undisonis rota merserat ignea solem</l>
<l>Fluctibus, et praeceps confuderat omnia tetro</l>
<l>Nox elementa globo, tenuit prodire volentes</l>
<l>In lucem stellas, solito lugubrior aer</l>
<l>Nocturnus lunam, noctique praeesse statuta</l>
<l>Sidera caligo, nubesque suborta repressit.</l> 
<l rend="indent">Illa nocte oculis Cynosuram nauta requirens</l>
<l>Nunc Helicen, vetitumque mari se mergere Plaustrum,</l>
<l>(Cum nusquam auderet sine sidere flectere cursus *)</l>
<l>In medio latuit, prora fluitante, profundo.</l> 
<l rend="indent">Funus Alexandri mortis praesaga futurae,</l>
<l>Omnia lugebant, moriturum flevit Olympus,</l>
<l>Quem modo nascentem signis portenderat istis.</l> 
<l><pb n="0570B"/>De coelo veri lapides cecidere, locutus</l>
<l>Agnus in Aegypto est, peperit gallina draconem:</l>
<l>Et nisi digna fide mentitur opinio vulgi,</l>
<l>Tecta patris, culmenque super, geminae sibi toto</l>
<l>Qua peperit regina die, velut agmine facto,</l>
<l>Conflixere aquilae, tot praesignatus ab ortu</l>
<l>Prodigiis Macedo, superi! quo crimine vestrum</l>
<l>Demeruit, vitae in tanta brevitate, favorem.</l> 
<l rend="indent">Sed si mortali contentus honore fuisset,</l>
<l>Si se gessisset humilem inter prospera, si sic</l>
<l>Dulcia fortunae, velut ejus amara tulisset;</l>
<l>Forsitan et gladium, et gladio crudelius omni</l>
<l>Vitasset, fato sibi disponente, venenum.</l> 
<l rend="indent">
<pb n="0570C"/>Jam piger expleta flectebat nocte Bootes</l>
<l>Emeritos currus, teneraeque infantia lucis</l>
<l>Sopierat tenebras, sed nec tunc lucis in ortu</l>
<l>Roscidus aurorae super herbam decidit humor:</l>
<l>Nec volucres cantu tremula sub fronde, canore</l>
<l>Praevenere diem: venturi praescia luctus,</l>
<l>Vocis amorigerae citharam Philomela repressit;</l>
<l>Luciferumque ferunt primum cessisse diei</l>
<l>Venturae, et reliquis nondum cedentibus astris,</l>
<l>Primus in occidui, versa vice, littora ponti</l>
<l>Flexit iter pronus, hebetique elanguit ore</l>
<l>Tunc demum licet invitus, quia fata morari</l>
<l>Non poterat Titan, Nabathaeis extulit undis</l>
<l>Armatum radiis caput, et nisi provida fati</l>
<l>Obstaret series, toto conamine currus</l>
<l><pb n="0570D"/>Velle minabatur, flexo temone, reverti</l>
<l rend="indent">Siste gradum, venerande parens, et lucis, et ignis</l>
<l>Siste gradum, nisi luciferum converteris orbem</l>
<l>Exstinguet Macedum, tua Phoebe lucerna, lucernam:</l>
<l>Sed jam magnanimi fatalis venerat hora</l>
<l>Rectoris mersura caput, nec fata sinebant</l>
<l>Differri scelus ulterius, mundique ruinam.</l> </div2>

<div2 id="5373-"><head>Vers. 5373</head>
<l>[Vers. 5373.] Eois redolens fragrabat odoribus aula,</l>
<l><pb n="0571A"/>Qua populus, procerumque sacer convenerat ordo.</l> 
<l>Cum quibus, aut fando pars est consumpta diei</l>
<l>Plurima, tum demum, cum donaretur opimis,</l>
<l>A duce muneribus, ditatis vina ministris</l>
<l>Circumferre jubet; et qui securus ab hoste</l>
<l>In bellis toties hostilia fuderat arma</l>
<l>Et pater, et dominus cadit, et perit inter amicos</l>
<l rend="indent">Diriguit totum subita torpedine corpus,</l>
<l>Vixque sui compos, demisso poplite, lecto</l>
<l>Redditur, extemplo ferali tota tumultu</l>
<l>Regia concutitur, nec dum proferre dolorem</l>
<l>In medium audebant, quia fortunae medicinam</l>
<l>Adfore sperabant, quae semper adesse ruenti</l>
<l>Quoslibet in casus, consueverat. Ergo ubi venas</l>
<l>Infecit virus, et mortis certa propinquae</l>
<l><pb n="0571B"/>Signa dedit pulsus, media sibi jussit in aula</l>
<l>Aptari lectum, quo postquam exercitus amens</l>
<l>Convenit, mistoque ducum manus inclyta, vulgo,</l>
<l>Undantes lacrymis, et arantes unguibus ora,</l>
<l>Intuitus. Quis cum terris excessero, dixit,</l>
<l>Talibus inveniet dignum? jam sufficit, orbem</l>
<l>Terrarum rexisse mihi, satis axe sub isto,</l>
<l>Prospera successit parentibus alea bellis;</l>
<l>Jam taedere potest, membris mortalibus istam</l>
<l>Circumscribi animam, consumpsi tempus et aevum,</l>
<l>Deditus humanis satis in mortalibus haesi,</l>
<l>Hactenus haec. Summum deinceps recturus Olympum,</l>
<l>Ad majora vocor; et me vocat arduus aether,</l>
<l>Ut solium regni, et sedem sortitus in astris</l>
<l><pb n="0571C"/>Cum Jove disponam rerum secreta, brevesque</l>
<l>Eventus hominum, superumque negotia tractem</l>
<l>Rursus in aethereas arces, superumque cohortem,</l>
<l>Forsitan Aetnaeos armat praesumptio fratres;</l>
<l> <hi>Et dura Encelado</hi> laxavit membra Pelorus.</l> 
<l>Sub Jove decrepito, superosque et sidera credunt</l>
<l>Posse capi ex facili, rursusque lacessere tentant.</l> 
<l>Et quia Mars sine me belli discrimen abhorret:</l>
<l>Consilio Jovis et superum, licet ipse relucter,</l>
<l>Invitus trahor ad regnum. Sic fatur, et illi</l>
<l>Quaerere cum planctu, lacrymisque fluentibus instant:</l>
<l>Quem velit haeredem, mundique relinquere regem?</l> 
<l>Optimus, inquit, et imperio dignissimus, esto</l>
<l><pb n="0571D"/>Rex vester; sed vox postquam non adfuit, aurum</l>
<l>Detractum digito Perdiccae tradidit, unde</l>
<l>Praesumpsere duces, regem voluisse supremum</l></div2>

<div2 id="5419-"><head>Vers. 5419</head>
<l>[Vers. 5419.] In regni sibi Perdiccam succedere summa.</l> 
<l><pb n="0572A"/>Nec mora vitalis resolutum frigore corpus</l>
<l>Destituit calor, et luteo de carcere tandem</l>
<l>Spiritus erumpens, tenues exivit in auras.</l> 
<l>Tunc vero in luctum dolor est resolutus amarum,</l>
<l>Tunc vires habuere suas lamenta, nec ultra</l>
<l>Mobilis horrendos suppressit turba tumultus,</l>
<l>Non tantus ciet astra fragor, cum quattuor axem</l>
<l>Stelliferum quatiunt, agitando tonitrua, fratres.</l> 
<l rend="indent">O felix mortale genus, si semper haberet</l>
<l>Aeternum prae mente bonum, finemque timeret,</l>
<l>Qui tam nobilibus, media quam plebe citatis</l>
<l>Improvisus adest, animae discrimine magno</l>
<l>Dum quaeruntur opes, dum fallax gloria rerum</l>
<l>Mortales oculos vanis circumvolat alis:</l>
<l>Dum profugos petimus, qui nunc venduntur, honores,</l>
<l><pb n="0572B"/>Verrimus aequoreos fluctus, vitamque perosi</l>
<l>Et caput, et merces tumidis committimus undis.</l> 
<l>Cumque per Alpinas hiemes, turbamque latronum</l>
<l>Romuleas arces, et avarae moenia Romae</l>
<l>Cernere solliciti, si cursu forte beato</l>
<l>Ad natale solum, patriamque revertimur urbem,</l>
<l>Ecce repentinae, modicaeque occasio febris</l>
<l>Dissolvit, toto quaecunque paravimus aevo.</l> 
<l>Magnus in exemplo est; cui non suffecerat orbis,</l>
<l>Sufficit exciso de fossa marmore terra,</l>
<l>Quinque pedum fabricata domus, ubi nobile corpus</l>
<l>Exigua requievit humo, donec Ptolemaeus,</l>
<l><pb n="0572C"/>Cui legis Aegyptum in partem cessisse, verendi</l>
<l>Depositum fati, toto venerabile mundo</l>
<l>Transtulit ad dictam de nomine principis urbem.</l> 
<l rend="indent">Sed jam praecipiti mersurus lumine noctem</l>
<l>Phoebus anhelantes convertit ad aequora cursus</l>
<l>Jam satis est lusum, jam ludum incidere praestat,</l>
<l>Pierides; alios deinceps modulamina vestra</l>
<l>Alliciant animos, alium mihi postulo fontem,</l>
<l>Qui semel exhaustis sitis est medicina secundae.</l> 
<l rend="indent">At tu cujus opem pleno mihi copia cornu</l>
<l>Fudit, ut hostiles possim contemnere linguas</l>
<l>Suscipe Gualteri studiosum, magne, laborem,</l>
<l>Praesul, et hanc vatis circum tua tempora sacrae</l>
<l>Non dedigneris hederam conjungere mitrae.</l> 
<l><pb n="0572D"/>Nam licet indignum tanto sit praesule carmen,</l>
<l>Cum tamen exuerit mortales spiritus artus</l>
<l>Vivemus pariter, vivet cum vate superstes</l></div2>

<div2 id="5464-"><head>Vers. 5464</head>
<l>[Vers. 5464.] Gloria Guilhelmi, nullum moritura per aevum</l>
<p><emph> <hi>Ms. Engelbergense sic claudit opus:</hi> Explicit Alexandris magistri Gualteri de Castellione. Scriptus fuit liber
iste anno Domini 1277</emph>
</p>
</div2></div1>
</body></text>
</TEI>
